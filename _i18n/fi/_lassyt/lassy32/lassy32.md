
Kun lukukausi TKK:ssa päättyi toukokuun lopulla ja uusi alkoi vasta syyskuun puolella, häipyi 
valtaosa Teekkarikylän teekkareista harjoittelemaan mikä minne, kuka kunne. Vain pari sataa 
Helsingin alueella työssakäyvistä ja perheellisistä jäi kylään kesäasukkaiksi ja heidät siirrettiin yhteen 
linnaan, muiden tullessa kongressi- ja hotellikäyttöön. Ensimmäisenä kesänä vuonna 1952 ei kylläkään 
jäänyt ketään, sillä TKY oli vuokrannut koko kylän rantasaunaa lukuunottamatta Olympiakomitealle 
kisaurheilijoiden majoitukseen. Ja niitä tulikin sitten tosi paljon eli parhaimmillaan yli 1500 urheilijaa 
Neuvostoliitosta ja kaikista muistakin Itä-Euroopan maista. Myös Kiinan joukkue oli majoittuneena 
Otaniemessä. Kyllä siinä todella painettiin niska limassa ja keskim. 24 tunnin työpäiviä, että kaikki 
saatiin kuntoon ennen kisavieraitten saapumista.

Teekkarikylän rakennustoimikunta oli vielä pystyssä ja se sai aivan ylimääräisinä toimenpiteinä 
junailla mm. seuraavat pikkupuuhat: Neuvostoliiton 660 henkilöä käsittävälle joukkueelle 
improvisoitiin neljässä viikossa oma täydellinen ravintolasali ja sähköinen keittiö Urheiluhallin 
keskeneräiseen tennishalliin. Jotta vedet, viemärit ja sähköt saatiin tähän keittiöön syntymään, 
nostettiin keittiöosan lattia lähes metrin muita korkeammalle ja ko. johdot sullottiin näin syntyneeseen 
välitilaan. Keittiön lattia päällystettiin sitten siististi laminaattilevyilla, ruokasalin lattia ja seinat 
kovalevyilla, tuliterät sähkökäyttöiset keittiökoneet nostettiin paikoilleen, tuolit ja pöydät levitettiin 
ruokasaliin ja niinpä vain oli sekinsuurravintola valmiina 11 hetkellä. Samanaikaisesti tämän työn 
kanssa muutettiin urheilukentän kohdalla rannassa ollut rakennusmiesten työmaaparakki 
ravintolasaliksi ja keittiöksi Unkarin 330-päiselle joukkueelle.

Muut kisajoukkueet ruokailivat sitten juuri valmistuneessa ravintola Servin Mökissa. Otaniemessä oli 
siten koko kisojen ajan kolmenlaista ravintolatouhua: Neuvostoliiton joukkue toi itse emämaastaan 
päivittäin raaka-aineet, teki itse niistä ruuan ja tarjoili joukkueelleen urheiluhallissa; Unkarin joukkue 
touhusi rantaparakissa meidän hankkimin raaka-ainein ja loput joukkueet söivät Servin Mökissä 
suomalaisista raaka-aineista suomalaisten valmistamaa ruokaa. Touhun laajuutta kuvannee jotenkin se, 
että siivoojia oli majoituspuolella n. 60 ja Servin Mökin keittiö- ja tarjoilijahenkilökunta ylitti 130 
henkilöä.

Koko Teekkarikylä oli eristetty korkealla piikkilanka-aidalla, joka kulki Otaniemen poikki rannasta 
rantaan. Kylään johtavan tien kohdalla oli puomilla varustettu veräjä, jota sotilaat vartioivat vaatien 
kaikilta sisällepyrkijöiltä Olympiakomitean leimalla varustetun henkilötodistuksen nähtäväkseen. 
Kisakylän komendanttina toimi venäjänkielentaitoinen eversti evp. Lyytinen ja ainoa teekkari, joka sai 
olla näissä hiluissa mukana oli silloinen päälinnanisäntä Olli Mykkänen.

Menihän se olympiakuukausikin sitten ympyriäisine työpäivineen eivätkä ainakaan vieraat valitelleet 
suuremmasti. Ja mitä Otaniemessä asuneitten urheilusuorituksiin tulee, niin killuipa kultaisia, hopeisia 
ja pronssisia mitalleja joka päivä useissa kauloissa heidan palatessaan Olympia-Stadionin mittelöistä. 
Ja ainakin yksi Teekkarikylän B-sarven huone oli ainutlaatuinen. Sen pöydällä komeili peräti neljä 
kultaista mitalia. Ja siinä huoneessa asui kisojen suurin sankari, tsekkiläinen ihmejuoksija, 
ihmisveturiksi kutsuttu Emil Zatopek puolisoineen. Emil juoksi niistä mitaleista kolme ja rouva 
Zatopekowa heitti keihaallä sen neljannen. Niin, että hyvin pärjäsi Teekkarikylä vuoden 1952 
Olympiakisoissakin.