


    
# 61. Tempaus Lappeenrannan oluttehtaalla

Seuraavasta Tempauksesta muistuu mieleeni reissu Lappeenrantaan. Oli sovittu Lappeenrannan 
oluttehtaan toimitusjohtajan kanssa tämän kaljatehtaan valtaamisoperaatiosta. Vain hän ja me olimme 
asiasta tietoisia ja myöskin Lappeenrannan tykistö, jolta saimme tuliapua. Tehtaan henkilökunta oli siis 
autuaan tietämätön mistään. Äkisti alkoivat sitten tehtaan ympärille asemoidut tykit korvia huumaavan 
paukkupanoskonsertin meidän syöksyessämme tehdasalueelle savupanoksia ympärillemme syydellen 
ja hurraata huutaen. Taisteluintoamme kiihotti ansiokkaasti myös RWBK. Hyökkäyksemme oli niin 
tehokas ja yllättävä, että lyhyen hanttiinpanon jälkeen tehdas antautui ehdoitta. Syöksyimme hurmiossa 
tehtaan kerhohuoneeseen ja aloimme tyhjentää sinne "sattumalta" kerättyä pullopatteria. Ilon ollessa 
ylimmillään tuli sisään vaatimaton herrasmies jääden ovensuuhun hattu kädessä. Kun kysyimme asiaa, 
hän sanoi kuulleensa, että tehdas on vaihtanut omistajaa ja pyysi ammattimiehenä töitä. Ammatikseen 
hän ilmoitti Lappeenrannan oluttehtaan toimitusjohtaja. Järjestimme tuota pikaa hommia tuolle erittäin 
miellyttävälle ammattimiehelle.
