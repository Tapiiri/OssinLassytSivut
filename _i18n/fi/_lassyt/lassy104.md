
---

title: titles.lassy104
author: Ossi Törrönen
---


    
# 104. TES-TV aloittaa sähkölafkan vintillä
Historiallinen totuus, joka jostakin kummasta syystä tahtoo painua maan rakoon on se, että teekkarit ne 
aloittivat maassamme ensimmäisinä televisiolähetyksetkin. Juridisena taustapersoonana oli Tekniikan 
Edistämissäätiö (siitä nimitys TES-TV). TKK antoi käyttöön pari huonetta sähkölafkan vintiltä 
Albertinkadulta ja valtavan innostuksen vallassa siellä joukko teekkareita ja "valmiita heikkovirtaisia" 
uurasti aseman synnyttämisessä. Ensimmäinen julkinen esitys olikin tavallaan kaapeli-TV:tä, sillä 
Oopperasta Bulevardilta oli vedetty kaapeli vanhan Polin juhlasaliin ja siellä sitten eräänä iltana 
arvovaltainen kutsuvierasjoukko tuijotti hämärässä salissa yhteen ainoaan vastaanottimen kuvaruutuun 
lavalla.
Ja kyllä siellä tosiaan näkyi balettitanssijoita ja muita oopperan lavalla sätkytteleviä hahmoja. 5e oli 
suuri ja historiallinen hetki. Pian sitten Rööperissä liikkuvat havaitsivat sähkölafkan pihalle kohonneen 
huiman korkean antennimaston ja myöskin suorat lähetykset pääsivät alkuun. Kuuluttajiksi pestattiin 
tosi nätit tytöt, peräti missit Lenita A i r i s t o ja Outi V a h t e r a. Ohjelmapäälliköksi ja ohjaajaksi tuli 
mukaan aluksi pelkästä asianharrastuksesta erään radioalan liikkeen mainospäällikkö Runar H e l j o. 
Se oli joskus toukokuussa-55, kun jossakin määrin säännölliset osapäivälähetykset alkoivat. 
Vastaanottimia oli "Helsingin näkyvyysalueella" alussa vain kymmenkunta, mutta tasaisesti niiden 
määrä sitten alkoi lisääntyä. Eräskin Teekkarikylän heikkovirtaopiskelija rusnasi sellaisen kasaan 
jostakin englantilaisesta julkaisusta saamiensa kytkinkaavojen perusteella ja jätti sen suureksi ilokseni 
minun käyttöön lähtiessään muualle harjoittelemaan. Niinpä meillä sitten olikin säännöllisesti tupa 
täynnä Tessin lähetysaikoina.
Tiettävästi ensimmäisenä ainakin pohjoismaissa lähetettiin kerran koko J o u t s e n l a m p i taivaalle 
siirtämällä kuvaustekniikka oopperataloon ja ohjaamalla kuva taas kerran kaapelin avulla Tessin 
lähettämöön sinne lafkan vintille ja sitä kautta taivaalle. Vuonna 1959 tapahtui valtaisa muutos, kun 
TES-TV pääsi muuttamaan Insinööritalon kellarikerroksen juhlasaliin ja sai toimistotilaa ylemmistä 
kerroksista. Toiminnan näissä "valtavissa tiloissa" yhä paisuessa ylitti se piankin harrastelijavoimin 
painiskelevan Tes-TV:n resurssit, joten perustettiin uusi juridinen persoona, osakeyhtiö TES-VISIO. 
Tähän tuli osakkaina mukaan mm. TKY, Ekonomiliitto, Amer-Tupakka Oy ja eräitä muita.
Ja sitten alkoivat myöskin Suomen Yleisradion televisiolähetykset omalta kanavaltaan ja sitten osti 
yleisradio sen TES-VISION antaen sille uuden nimen TV-2, joten tämä satumainen juttu voi päättyä, 
niin kuin kaikki hyvät sadut lauseeseen: "Sen pituinen se." Mitä Tessin ohjelmapuoleen tulee, niin 
alkuaikoina se oli todellista kädestä suuhun elämistä. Kun ei ollut rahnaa, niin kaikki ohjelmat piti 
kerjätä. Kerrankin soitti ohjelmapäällikkö Heljo minulle Teekkarikylään pyytäen apua, kun seuraavan 
päivän ohjelmalista oli vielä aivan blanko. Muistui mieleeni hyvä ystäväni ja opiskelutoverini Topi G e 
r d t, jonka bravuuri aikoinaan oli viheltää ja soittaa rikkalapiolla ja harjalla. Soitin hänelle ja 
suostuikin Topi ilomielin mainiten samalla, että eräs hänen tuttavansa kellokauppias Eemeli T o i v o n 
e n osaa myös jonkun verran laulaa ja soittaa. Pyysin ilman muuta tätäkin Tessiin ja siitä sitten 
syntyikin eräs pysyväinen komeljanttiduo T o p i ja E e m e 1 i. Topia ei enään ole, mutta Eemeli jatkaa 
edelleenkin koko Suomen tuntemana kansantaiteilijana.


