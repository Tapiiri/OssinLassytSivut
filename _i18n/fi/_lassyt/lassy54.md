
---

title: titles.lassy54
author: Ossi Törrönen
---


    
# 54. TKYH kokeilee Servin hälytyslaitteita

Eräänä kesäisenä iltana istui TKY:n silloista johtoa Otaniemen rantasaunalla. Ylioppilaskunnan 
puheenjohtajana toimi silloin DI Kalevi (Korkki) Korhonen, muista paikalla olleista muistan arkkit. 
Esko Mäke1än ja DI Jukka Lehtosen. Tulin jossakin yhteydessä leuhkaisseeksi Servin Mökin 
hälytyslaitteita, jolloin herrat konsulit saivat päähänsä kokeilla sanojeni paikkansapitävyyttä. No mikäs 
siinä. Menimme mitään särkemättä yön hiljasuudessa minun avaimellani pääovesta sisään vaelsimme 
valoja sytyttämättä salin poikki kabinettiin ja jäimme sinne istumaan todellisessa pimeydessä ja 
hiljaisuudessa. Kului pari kolme minuuttia ja kuulimme keittiöstä huoltomiesten puhetta kun he tulivat 
omilla avaimillaan sieltä sisään. Tilanne alkoi siinä määrin jännittyä, että eräs kabinetissa istuneista 
kuiskasi minulle lähtevän, ikkunasta ulos ja livohkaan. Tämä jäi kuitenkin vain ajatukseksi, sillä 
samalla hetkellä saapui huoltomies Määttänen nurkan takaa kabinetin ikkunan kohdalle passiin. No. 
Aikansa keittiössä ja salissa kolisteltuaan ja sadateltuaan koitti viimein myös se hetki, että kabinetin ovi 
riuhtaistiin auki ja huoltomiesryhmä rymisti sisään. Ja siinä me sitten istuimme. Puheenjohtajamme 
loistavan puheenvuoron ja nopeasti keräämämme kolehtien luovutuksen jälkeen saimme sitten 
tunnollisilta huoltomiehiltämme anteeksiannon ja hallitustaho totesi Servin Mökin laitteet tehokkaiksi.
