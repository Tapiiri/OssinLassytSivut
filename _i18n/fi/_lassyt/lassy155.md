
---
title: Ossin Lässyt
author: Ossi Törrönen
---

    
# 155. Dipolin saliketju 1-4 pituus 82 m Ml Järvinen MM 77 
Kuten sen aikaiset teekkarit vannaan muistavat, toimi keihäänheiton 7-kertainen maailmanmestari ja olympiavoittaja 
Matti Järvinen useita vuosia Otaniemen Urheilusäätiön toiminnanjohtajana. Kun DIPOLI oli valmis, kutsuin 
luonnollisesti myös hänet tutustumaan tähän valtavaan rakennukseen. Kun tulimme yläkerrokseen, jossa väliseinät olivat 
vedettyinä syrjään ja kaikki neljä salia siten yhtenä ketjuna, tuli Matti muun ihmettelyn lisäksi kysyneeksi, kuinka pitkä 
matka oikein onkaan näyttämön takaseinästä nelossalin takkaan. Olin sen aikoinani laskenut pohjakuvista ja ilmoitin 
totuuden, joka on 82 metriä. Hetken hiljaa tuumiskeltuaan laukaisi Keihäs-Matti ykskantaan: 'Jumaliste, enpä saisi 
"keppiä" lentämään seinästä seinään ilman uutta Olympia-ennätystä". Hän voitti nimittäin kultamitalin Berliinissä 
tuloksella 77 m. 

