


    
# 46. Puutarhuri Helling lahjoittaa 5.000 kukkasipulia

Sarjassa erikoisia lahjoituksia Teekkarikylälle on ehdottomasti mainittava Puutarhuri HelIingin lahja 
eräänä keväänä. Hän omisti kauppapuutarhan Jorvaksen tien varrella. Hän siis soitti minulle kysyen 
saisiko hän lahjoittaa teekkareille joitakin kukkasipuleita. Lausuin suuren iloni tästä ja kysyin mistä 
voisin nämä sipulit hakea. Hän lupasi kuitenkin tuoda ne perille. Taisi olla heti seuraavana aamuna, 
kun suuri kuorma-auto pysähtyi kylämme raitille ,ja kuljettaja tiedusteli mihin hän voisi lastinsa 
purkaa. - Puutarhuri Hellingin käsite "muutamia kukkasipuleita" tarkoitti ainakin 5000 kappaletta. 
Paperisäkkejä oli autokuormallinen. Ne olivat keltaisen narsissin sipuleita. Alkoipa meille tosi urakka 
niitä istuttaessamme. Kaikkialle, missä vähänkin oli nurmikkoa, lyötiin kangilla reikiä toisten 
talkoolaisten upotellessa sipuleita koloihin. Olipa kylän ulkoalue sinä keväänä tosi kaunis. Kaikkialla 
mahdollisissa ja mahdottomissa paikoissa loistivat kirkkaan keltaiset narsissit. Ja ne loistivat osin vielä 
seuraavanakin kesänä. Niin, että monet kiitokset puutarhuri Hellingille vielä kerran näin vuosien takaa.
