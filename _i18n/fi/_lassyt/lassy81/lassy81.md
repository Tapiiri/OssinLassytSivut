
Kuten tunnettua, on Flooran päivä toukokuun 13. myös Teekkarikylän vuosipäivä. 13.5.1950 oli 
nimittäin alkupamauksen hetki, jota sitten vuosittain muisteltiin ulkoilmajuhlalla kylän raitilla. Erään 
tällaisen juhlan aikana satuin seisomaan monikymmenmiehisen PK:n (vert. Polyteknikkojen Kuoro) 
vieressä, joka uljaana kajautti ilmoille iki-ihanan kevätlaulunsa: "Laulu leivon soi, kevät alkaa tulla." 
Tätä juttua ei olisi lainkaan syntynyt, ellei korviini olisi sattunut lähinnä minua seisovan parin kolmen 
PK:laisen oma versio kyseisestä laulusta. He lauloivat suuren kuoron sekaan tekstiä: "Lauri leivän söi, 
p:ka alkaa tulla." Seiso siinä sitten vakaana ja arvokkaana vuosijuhlassa.