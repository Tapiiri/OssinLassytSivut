
Kerran päätettiin kutsua Eduskunnan valtiovarainvaliokunta toteamaan Teekkarikylän tilanne ja tarkoituksena oli 
luonnollisesti voivotella heille TKY:n köyhyyttä ja saada helpotusta rakennusajasta aiheutuneeseen velkatilanteeseen. Kun 
tiesimme, että näin korkeat herrat kaikkialla hoidetaan "kuin piispat pappilassa" ajattelimme me, että kun emme kuitenkaan 
pärjää tyydyttävästi tällaisessa kilvoittelussa, niin on parasta lähteä toisesta päästä. Kun sitten herrat 
valtiovarainvaliokunnan jäsenet saapuivat autoineen Teekkarikyltin keskelle, oli jopa sähkövalokin sammutettu 
"taloudellisen ahdinkotilamme seurauksena". 

Kaikkialla vallitsi hiljaisuus ja pimeys. Herrojen siinä hölmistellessä autojen poistuttua saapui siihen kuluneeseen haalariin 
pukeutunut fuksipoika kysyen että "mitäs miehiä te olette". Eräs vieraista loihe lausumaan, että me nyt olemme Suomen 
kansaneduskunnan valtiovarainvaliokunnan jäseniä ja meidät on kutsuttu tänne johonkin juhlatilaisuuteen. "Ai to olette 
niitti äijiä sanoi fuksi, ja johdatti vieraat sitten hanhenmarssissa TKY 3:n takka-aulaan, josta oli kuljetettu pois joka ainut 
huonekalu ja tilalle oli kyhätty tiiliskivistä ja sahatuista lankuista pöytiä ja penkkejä. Takassa paloi tuli ja takan reunalla oli 
kasa lenkkimakkaraa. Sanottiin sitten herroille makkaranpaiston ja syönnin yhteydessä, että jos janottaa niin tuolla 
alakerrassa on juotavaa. Janoiset johdatettiin pannuhuoneeseen, jonka nurkassa olevasta hiilikasasta yksi fuksi sitten kalvoi 
kaljapulloja. Tämä taloudellinen, omin silmin nähty kurjuus ei voinut olla hellyttämättä herrojen mieliä, vaan seurauksena 
oli "suopea suhtautuminen TKY:n raha-asia aloitteeseen".

Tämä juhla sai sitten uuden käänteen kun sisään syöksyi äkisti joukko naispuolisia merirosvoja miekat vyöllä ja kaameasti 
kiljuen. Kunkin kansanedustajan silmään pantiin musta lappu, punainen huivi kietaistiin kaulaan ja kullekin annettiin 
käteen aarrekartta. Rosvojen päällikkö ilmoitti, että tänne Otaniemeen on johonkin kätkettynä mahtava aarre, joka nyt on 
1öydettävä. Eipä siinä auttanut pakon edessä kuin noudattaa käskyä ja pian kuljeskelivat vieraat kartat kourassa talon 
ympärillä aarretta etsien. Tilanne sai kuitenkin odottamattoman hauskan käänteen, kun eräs kansanedustaja päästi 
riemunkiljaisun ja tuli sisälle kädessään lasinen mainoskilpi, jossa teksti: Rådgivingsbyro för sexuell upplysning, Trappa C. 
4. våning." Tämä kyltti lienee ollut jonkun teekkarin matkamuisto joltakin Ruotsin excursiolta. Lunastin sitten kolmella 
olutpullolla tuon kyltin takaisin "teekkarien omistukseen" ja totesi mainittu kansanedustaja hankkineensa hyvin sinä 
päivänä.