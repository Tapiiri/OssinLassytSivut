
---

title: titles.lassy95
author: Ossi Törrönen
---


    
# 95. Tanskan prinsessa Otaniemessä

Kun sen sijaan eräs Tanskan prinsessoista käväisi Helsingissä ja suoritti kaikessa kiireessään vain 
kiertoajelun Otaniemessä, olivat teekkarit haalarit päällä ja vesisangot ja pesusudit käsissään tiellä 
Dipolin kohdalla aikomuksenaan "PESTÄ NOPEASTI PRINSESSAN AUTON IKKUNAT", jotta 
hänen kuninkaallinen korkeutensa olisi paremmin nähnyt Otaonnelan kauneuden. Tästä ei kuitenkaan 
tullut mitään, sillä kun autokaravaanin edessä ajavat poliisit huomasivat tiellä seisovat haalarimiehet, 
luulivat he näitä vähintään murhaa suunnitteleviksi terroristeiksi, syöksyivät autoistaan ulos, työnsivät 
haalarihirmut pois tieltä ja kaasua rajusti lisäten vetivät koko autoletkan kiihtyvällä nopeudella 
perässään pois Otaniemestä.


