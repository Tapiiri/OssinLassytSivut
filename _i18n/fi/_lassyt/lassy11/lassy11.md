


    
# 11. Ankerias

Kerran, eräänä kesäaamuna menin aikaisin Otaniemen Urheilukentälle juoksentelemaan. Kun siinä 
lönkyttelin pitkin ulommaista hiilimurskarataa, sain viereiselle kanssakilpailijan, joka harvemmin kai 
esiintyy urheilukentillä. Lähes metrin pituinen ja ranteenpaksuinen ankerias se siinä oli samoissa 
puuhissa kuin minäkin. Tähänkin mysteeriin löytyi sitten selitys. Talonmies Määttänen oli aamuyöllä 
saanut mainitun pedon pitkään siimaansa ja jättänyt sen hetkeksi juoksurataa kiertävään ojaan, jossa oli 
silloin vain vähän vettä. Tuli kuitenkin rankka ukkossade, oja täyttyi ja vesi nousi myös juoksuradoille. 
Herra ankerias se siinä oli sitten matkalla vapauteen kunnes Määttänen tuli, koppasi saaliinsa ja vei 
asuntonsa kylpyammeeseen. Siellä sitä sitten käytiin joukolla ihmettelemässä komeata eläintä.
