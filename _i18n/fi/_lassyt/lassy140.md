
---
title: Ossin Lässyt
author: Ossi Törrönen
---

    
# 140. Kansaneläke alkaa juosta 2.4.-80. Irmalla taas sormet pelissä

Ja ainakin kerran vielä järjesti Irma minulle, ja nyt se tapahtui 2.4.-80, eli samana päivänä, jona tulin 
kansaneläkkeen perusosaan oikeutetuksi. Asuntoni ovikello soi, ja kun avasin sen, oli sen takana uusi 
ovi. Tai oikeammin se oli uusi vanha ovi. Irman johdatuksella kantoivat kylähallituksen jäsenet minulle 
Teekkarikylän oven 3 C 93. Se huone toimi meillä makuuhuoneena, kun asuimme siellä kylän C-
sarven yläsolussa. Onpa tosiaan ovi menneisiin muistoihin. Oven mukana tuli vielä teekkarikvartetti ja 
kylätoimiston muut tytöt valmiiksi keitetyin kaurapuuroin ja samppakaljoin. Ne olivat tervetullutta 
provianttia eläkevaarille.
