
Kun Espoon kunta täytti 500 vuotta, piti valtuusto juhlakokouksensa Leppävaaran ammattikoulun 
salissa. Oma miehemme, Olavi Kanerva, oli silloin valtuuston puheenjohtajana. Saimme vihjeen, että 
tässä juhlakokouksessa valtuusto jakaa avustuksia erilaisiin hyviin tarkoituksiin, joista eräs olisi 
teekkaritoiminta Otaniemessä. Raahasimme aina valmiin RWBK:n kokoussalin eteiseen 
valmiusasemiin ja kun herra valtuuston puheenjohtaja löi nuijalla pöytään vahvistuksen siitä, että 
TKY:lle oli myönnetty 10.000 markkaa, aukeni salin ovi ja Retuperä suoritti kunniakierroksen 
valtuutettujen ympäri melodian "ankkurit ylös" raikuessa riemukkaan kiitollisuuden osoituksena. Tätä 
välikohtausta ei eräs paatunut kunnanvaltuutettu kuitenkaan kestänyt, vaan pyysi heti puheenvuoron ja 
esitti ruotsinkielisen huomautuksen siitä, että puheenjohtaja ei pysty ylläpitämään järjestystä 
kokoussalissa. Mene ja tiedä, vaikka se maininta olisi tullut pöytäkirjaankin.