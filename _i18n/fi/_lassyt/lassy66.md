
---

title: titles.lassy66
author: Ossi Törrönen
---


    
# 66. Ohmimakkaran valmistusohje

Kun on kysymys Teekkarikylästä, niin tekniikalla on sormensa pelissä myös jokapäiväisessä elämässä. 
Lafkalla opittua teoreettista tietoa on ehdottomasti kokeiltava myös käytännössä. Pari tylsää todistusta. 
Moni kylässä asunut varmaan muistaa ruokalajin ohmimakkara. Sen valmistuksessahan nimenomaan 
käytettiin tieteen viimeisimpiä saavutuksia hyväksi. Valmistusohje oli seuraava: Otetaan 
tietynmittainen lenkkimakkaran pätkä. Sen kumpaankin päähän työnnetään haarukat piikkien koko 
pituudelta. Haarukoihin kytketään sähköjohtimet, jotka edelleen huoneen seinärasiaan. Tulos: Makkara 
keittyy iloisesti poristen muutamassa hetkessä - tai sulake palaa. Jos sulake palaa, on makkara ollut 
liian lyhyt. Otetaan uusi, entistä pitempi pätkä ja koe uusitaan. Näin jatketaan kunnes kokeellisesti on 
löydetty makkaralle sopiva pituus. Makkarasta lähtevä otsonituoksu voidaan kompensoida 
valkopippurilla ja sinapilla.

