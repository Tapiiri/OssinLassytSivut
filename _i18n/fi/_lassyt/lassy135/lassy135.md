


    
# 135. Dipoli auki yli yön kera cocktail-automaatin

Kerran meni edellä mainittu ystäväni nimismies halpaan. On nimittäin niin, että hotelliravintolan saa avata jo kello 5 
aamulla. Ensimmäisenä Vappuna anoin nimismieheltä perustellusti Vapun aattona jatkoaikaa kello 5:een. Hän myönsi sen 
kirjallisesti leimojen kera. Vapun päivänä totesin Dipolin olevan hotelliravintola ja se avattiin aamulla kello 5. Eli paikalla 
ollut yleisö yksinkertaisesti jatkoi riehaansa. Tosin ilman anniskelua, joka päättyi aattona klo 04.30 ja alkoi oluen 
tarjoiluna Vapun päivänä kello 09.00. Jäi se tunnelma, että suurin osa yleisöstä ei tainnut huomatakaan tuota raitista 
väliaikaa. Oli niin lystiä, että. Se taisi olla siinä juhlassa, kun Dipolissa oli ilmeisesti maailman ensimmäinen cocktail-
automaatti. Ala-aulassa oli pahvinen pömpeli, jossa navan korkeudella oli kaksi käden mentävää reikää. Kun toisesta 
reiästä työnsi sisään cocktailiin oikeuttavan lipukkeen ja työnsi toisen käden siihen toiseen reikään niin - lippu nykäistiin 
kädestä, kämmeneen ilmestyi leima ANNETTU - ja siihen tyhjään käteen työnnettiin pikari, jossa oli sitten se liemi. Laite 
toimi moitteettomasti ilman häiriöitä.
