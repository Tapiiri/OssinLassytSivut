
Kun Dipolin yleisöravintolan nimeksi oli vahvistettu Luolamies, päätettiin yrittää houkutella yleisöä sinne rohkeilla strip-
tease -esiintyjillä. Ja tässäkin lähdettiin liikkeelle mielestämme tosi repäisevästi. Palkattiin kahden viikon ajaksi peräti kolme 
stripparia ja yksi suomalainen body-building mies. Tänä mies oli todellinen vain lampaanvuotaan verhoutunut luolamies, 
joka vuoroin kanteli lavalla valtavia kiviä, vuoroin raahasi esiintymisvuorossa olevan stripin lavalle. Elin muuten 
avajaisiltana tosi tuskallisia hetkiä. Lehdistö oli kutsuttu ja saapunutkin runsaslukuisena paikalle katsomaan mahtavasti 
mainostettua 3 tyttöä á 2 strippausta = sex. Vaan eipä näitä tyttöjä alkanut kuulua. He nimittäin kaikki saapuivat vasta 
avajaispäivänä ja samalla iltapäivän koneella Hampurista. - Mutta säästä johtuen kone ei päässytkään alas Seutulaan ennen 
kuin illan hämyssä. Oli siinä minulla ja silloisella markkinointipäällikkö Jaska Saarisella kuumat paikat istua lehdistön kanssa 
ja odotella. No tulivathan ne sentään ennen aamua, ja ohjelmatkin olivat lehdistön mieleen. Tämä kahden viikon 
avajaisruljanssi pidettiin Luolamiehen suuressa kabinetissa eli juhlasalissa, jonka lava oli tehty kivikautiseksi luolaksi ja 
menneiden aikojen hirmuliskot steppailivat mukana peräseinälle projisoituina. Tätäkin yritystämme paheksui eräs täti-
ihminen lähettäen minulle kirjeen, jossa tuomitsi "moisten törkeiden ohjelmien esittämisen jalolle akateemiselle nuorisolle". 
Se siitä.