Näin syntyi Dipoliina.	..
Se oli joskus 50-luvun loppupuolella, kun olimme kutsuneet rantasaunalle joukon
matkatoimistotirehtöörejä pohtimaan Otaniemen markkinointia kesähotellina ja kongressi-
keskuksena. Mietimme ankarasti jotain jäynää, jolla saisimme kyseiset herrat suhtautumaan
"asiaamme myötämielisesti". Jotain saunaan ja saunomiseen liittyvää sen olisi pitänyt olla.
Silloin toi Teekkarikylän toimistossa uutterasti ahertava rouva Eva L a n g e jonkun
ruotsinmaalaisen naistenlehden, jossa neuvottiin tekemään froteesta maailman yksinkertaisin
saunavaate. Valmistusohje oli suomennettuna näin kuuluva: Otetaan kaksi juoksumetriä
yksilevyistä froteeta. Sen keskikohtaan leikataan pään mentävä aukko, jonka jälkeen kangas
pannaan kaksinkerroin ja sivut neulotaan yhteen lukuunottamatta 15 cm pituista kohtaa
saumauksien yläpäissä. Vaate on valmis ja toimii siten, että pää työnnetään läpi leikatun reijän
ja yläraajat em. saumaamattomista aukoista. Ylen olivat "matkamiehet" ihastuneita näihin
asuihin. Varsinkin kun tilaisuuden päättyessä jokaisen kainaloon työnnettiin käyttämätön
tällainen oikein muovikalvoon käärittynä. Siitä alkaen olikin tämä asu poikkeuksetta käytössä
rantasaunan tilaisuuksissa. Niitä oli kaiken värisiä, ja mm. kerran, kun eduskunnan
valtiovarainvaliokunta oli siellä vieraana, vaatetettiin jokainen yleiseksi riemuksi poliittisen
värinsä mukaisesti. Kun kuulimme, että poliisikomentaja C ab r i e 1 s s o n oli astunut avioon,
sai hän kotiinviemiseksi erään saunasitsin jälkeen sellaisen yhdistelmän, jossa sininen ja
valkoinen saunakaapu oli neulottu yhden sivun pituudelta toisiinsa kiinni. Pian alkoivat
asiakkaat vaatia, että heidän oli saatava ostaa niitä. No mikäs siinä. Majoitusemäntä pani
Iiinavaatevaraston ompelukoneet pyörimään ja kaapuja syntyi kuin tyhjää vaan. Eräänäkin
vuonna niitä valmistui lähes 1500. Kun valmistuskustannukset olivat kympin, myimme niitä
kahdella kympillä tyytyen tä11aiseen 10 prosentin vaatimattomaan voittoon TKY:n hyväksi.
DIPOLI-keräystoiminnan sitten alettua ristittiin nämä saunakaavut DIPOLIINOIKSI ja niihin
liitettiin asianomainen nimilappu käyttö-ohjeineen. Monet rakennusfirmat ja suunnittelutoi-
mistot ostivat niitä oikein tukussa jakaen niitä edelleen asiakkailleen mm. joululahjoina.
Se, että tätä kirjoittaessani olen todennut TKY:n yhä paisuvassa organisatiossa olevan myös
siivoustoimintaa harjoittavan yrityksen nimeltä DIPOLIINA, on myöhempien aikojen
idealistien syytä. Hyväpä tuntuu nimi olevan, kun se kelpuutetaan peräti "toiminimeksi".
Tosin TKY:n alaiseksi epäitsenäiseksi. Eikä DIPOLI-sanaa tai sen johdannaisia saakaan muut
käyttää kuin TKY. Se sana ja Dipolin merkki rekisteröitiin aikoinaan virallisesti patentti- ja
rekisterihallituksen tavaramerkkiluetteloon. Varmuuden vuoksi.