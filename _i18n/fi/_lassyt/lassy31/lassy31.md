


    
# 31. Kwai-joen junttauslaulu

Vuosien vieriessä pidin kylän asukkaille tuon tuostakin omia saarnojani koettaen todistella, että läpi 
yön kestävän putkihuudon asemesta voisivat asukkaat harkita myös muita vapaa-ajan taidemuotoja 
soluissaan. Kerran sitten kun C-sarven eräästä solusta (asuin nim. tämän sarven ylimmässä solussa 
perheineni) vielä pikkutunneilla kuului möykkä, johon koko ajan sekoittui voimakasta tasatahtista 
jytkettä, syöksyin ko. soluun ja karjaisin, etta mitä hel... meteliä täällä pidetään. 

Vastauspuheenvuorossaan lausui solun vanhin ihmetyksensä siitä, että ensin minä kehoitan asukkaita 
harrastamaan muutakin kuin putkihuutoa ja kun he sitten harrastavat muuta niin tulen häiritsemään 
tilaisuutta karjumalla että "tilanne seis". Mainitsi solunvanhin sitten tämän olevan näytelmäkerhon 
harjoitustilaisuus. Harjoituksen aiheena oli parhaillaan junttauskohtaus näytelmästä Kwai-joen silta. 
Mitäpä mina muuta voin kuin pyytää anteeksi taidetuokiolle aiheuttamaani häiriötä ja poistua 
etuoikealle.
