
---
title: Ossin Lässyt
author: Ossi Törrönen
---

    
# 94. Ruotsin nyk. kuningas saa RWBK:lta äänilevyn

Muistuupa mieleeni, kun Ruotsin nykyinen kuningas perintöprinssinä vieraili Urkin kanssa ensi kertaa 
Dipolissa. Ala-aulassa oli virallisten vastaanottajien lisäksi myös RWBK, kuinkas muuten. Heiltä oli 
juuri valmistunut oma LP-levykin. Kun sulosoinnut oli soitettu, astui yhtyeestä esiin sen ehkä 
pitkäikäisin aktivisti,  Isomäen Roope, joka lausui suunnilleen seuraavat tyylikkäät ruotsinkieliset 
sanat: "Eder kungelige höghet. Har  Du  kanske en grammofon  i  hemma? Kun Kustaa ilmoitti 
sellaisen vehkeen omistavansa Tukholman linnassa, jatkoi Roope: "Här  skall Du få en ny skiva." Ja 
niin rikastui Ruotsin tuleva kuningas yhdellä tositaiteellisella äänilevyllä. Hän kävi muuten prinssinä 
ollessaan parikin kertaa Otaniemessä, ja oli kerran SIMILISTIEN vieraanakin heidän kellaripoksissaan 
TKY 2:ssa.


