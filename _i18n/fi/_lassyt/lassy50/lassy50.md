


    
# 50. Arvilommin solu poltti pöytänsä tunnesyistä

Toinen samantyylinen herrasmiesjäynä tapahtui kun tunnettu teekkari-aktivisti Markku Arvi1ommi 
(saks. Arvid von Glommo) ja kaikki muutkin saman TKY 3 F sarven alasolun asukkaat muuttivat 
samanaikaisesti pois kylästä. Lähtöä edeltäneen haikean illan tunnelmissa he yksissä tuumin 
päättivät, että soluhallin pöytä, jonka ääressä he niin lukuisia iltoja ja öitä olivat yhdessä istuskelleet 
milloin tieteestä, tekniikasta, naisista tai muusta taiteesta keskustellen, milloin teekkarilauluja 
laulellen tai Markun hanurisooloja kuunnelleen, se pöytä ei voi jäädä tulevien, ties minkälaisten 
uusien asukkaiden käsiin. Yksissätuumin kannettiin tuo muistojen pöytä ulos luontoon rannalle ja 
poltettiin tuhkaksi. Aamulla ilmoittautuivat tuhopolttajat toimistooni ja pyysivät kaksi viikkoa aikaa 
asian selvittämiseksi. Ja sitten parin viikon kuluttua ilmestyi siihen samaan soluun uusi 
marmoripöytä, tavattoman paljon upeampi kuin se poltettu standardimallinen.
