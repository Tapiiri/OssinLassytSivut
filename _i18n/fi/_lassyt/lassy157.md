
---
title: Ossin Lässyt
author: Ossi Törrönen
---

    
# 157. 70-vuotispäiväni 
Välttyäkseni siltä, että en otsikkopäivänä toteaisi tosiystävieni lukumäärän kovasti romahtaneen, panin päivälehden ao. 
osastoon oikein pärstäkuvani maininnalla "merkkipäivänään matkoilla".  Olipa kuitenkin eräs ystäväporukka, joka ei 
minua ollut unohtanut ja se porukka oli OTANIEMEN TEEKKARIT. Umpikieroilla menetelmillä he onkivat 
tietoonsa, että tuo sana matkoilla tarkoitti pakenemistani omasta asunnostani nuorimman poikani luokse 
Kirkkonummen Masalaan. Ja varmistaakseen sen, että olin varmasti tavattavissa teekkarit saapuivatkin jo edellisenä 
iltana. Ja niin "inhimilliseen aikaan" kuin klo 23.55. Teekkarilaulu, lahjuksia - ja häipyminen. Tasan klo 24.00 alkoi 
sitten elämäni liikuttavin syntymäpäivä. Maastosta, poikani asunnon edestä, alkoi kuulua yhdellä ainoalla trumpetilla 
soitettuna "YÖ KUIN SIELU..." Soitto päättyi - teekkari pani pillin pussiin ja häipyi. En edes saanut kiittää. Enkä kai 
olisi pystynytkään kiittämään. Mielenliikutuksesta olivat todella jauhot suussa. Se oli hieno hetki. Aamulla klo 06.00 
tuli jälleen teekkari sisälle vaatien minua heti mukaansa - koska oli kuulemma havaittu outo valoilmiö läheisyydessä. 
Mikäs siinä auttoi. Vaatteet niskaan ja teekkarin autoon. Auto ajeli paikkakunnalla A sinne ja B tänne, kunnes pysähtyi 
Masalan ja Jorvaksen tien välillä olevaan asumattomaan metsikköön. Nyt on ensin annettava säätiedotus. Oli 
02.04.1985 ja maassa lunta 20-30 cm. Minulla nauhapatiinit ja nilkkasukat. Käskettiin ulos ja todella - siellä oli outo 
valoilmiö noin 50 metrin päässä metsässä koskemattoman lumikentän takana. Määräys edetä rohkeasti päin ilmiötä. 
Sinne minä sitten kahlasin pikkukengissäni ja saapuessani perille totesin, että outo valoilmiö oli nuotio ja sen 
ympärillä seisoi RWBK in corpore valmiina esittämään minulle pienen puistokonsertin - kuten letkumestari sen sanoi. 
Siinä minä sitten seisoin lumihangessa konsertin ajan liikuttuneena tästä taidenautinnosta sekä siitä, että lumi kenkieni 
ympärillä hiljalleen suli valuen kenkien sisäpuolelle. Konsertti päättyi aikanaan, jonka jälkeen ilmoitettiin minulle 
tarjottavan kevyt kenttälounas. Se oli silliä ja kurkkua pienellä pöydällä keskellä tietä. Ne oli raahattu konsertin aikana 
paikoilleen pakettiautosta. 

Kaiken edellä esitetyn vaatimattomuuden jälkeen vietiin minut sitten Teekkarikylän uuteen rantasaunaan, jossa neljän 
teekkarin kanssa pienempään löylyosastoon. Kun aioin perinteelliseen tapaan heittää vettä kiukaalle, karjaisi yksi 
teekkari: "SEIS. Eihän nykyaikana enää vettä heitetä kiukaalle noin perin vanhoilliseen tapaan. Nykyään käytetään 
apuna elektroniikkaa. Hän näytti merkillistä löylykatodiksi kutsumaansa pyöreätä levyä lauteen kaiteella kehottaen 
heittämään löylyveden siihen. Tein työtä käskettyä ja toden totta. Kiuas ärähti nurkassa kuin kollikissa ja makea löyly 
täytti saunan. Toinen löylyn heittoni onnistui jo ilman ohjeita. MUTTA - kun aioin jo lähteä lauteilta alas kehotettiin 
minua vielä kerran heittämään oikein loppulöylyt. Heitin kipollisen vettä "LÖYLYKATODIIN" mutta - nytpä ei 
tullutkaan kiukaalta lisää löylyä, vaan lauteiden alta syöksyi ainakin kahden tuuman paksuinen JÄÄKYLMÄ 
VESISUIHKU SUORAAN PER - tarkoitan takapuoleeni. Yllättävää - vai mitä.
 
Nyt määrättiin alas lauteilta ja pieneen pukuhuoneeseen. jossa oli vaatimaton syntymäpäiväkakku. Neliömetrin 
suuruiselle kimpilevylle oli ladottu seitsemän riviä A-IV -olutta. 10 pulloa joka rivissä. Sen jälkeen kakku oli 
koristeltu taidokkaasti valkoisella vaahtomuovilla muistuttaen erehdyttävästi kermakakkua, josta mainitut 70 pulloa 
iloisesti kurkottelivat kaulojaan. Sain käteeni kirvesmiehen sahan. jolla sitten paloittelin juhlakakkua halukkaille. Ja 
halukkaita kyllä löytyi. sillä kun ovi pääsaliin avattiin, oli se todella täpötäynnä sekä nykyisiä että entisiä teekkareita 
vuorineuvos Väinö Nurmimaasta alkaen. Oli Luolamiehiä, Similistejä, Retuperäläisiä, kuorolaisia, tyttöjä ja poikia. 
Satamäärin. Laulua, soittoa. tanssia, herjanheittoa jopa oikeatakin kakkua varustettuna 70:llä kakkukynttilällä. Olipa 
tosi synttärit.

Kaikki loppuu aikanaan. Niin myös tämä ikimuistoinen juhla. Niin minä luulin. mutta eipä vieläkään luulo ollut tiedon 
väärti. Minut raahattiin vielä SERVIN MÖKIN kabinettiin muistelemaan Irman ja ent. linnanisäntien kanssa menneitä 
aikoja - kunnes sisään astui yksi nykyinen teekkari onnitellen ja antaen lahjanaan tavallisen, nyrkin kokoisen 
kiuaskiven. Kiitin ja hän poistui. jonka jälkeen tuli peräkanaa TOISTA SATAA TEEKKARIA jokaisen antaessa oman 
kiuaskivensä. Viimeinen kiven antaja kysäisi lopuksi. että onko sinulla jotakin lootaa, jolla voin viedä kivet pois. 
Sanoin, että eihän minulla mitään lootaa tässä ole, jolloin teekkari huusi peräkäytävän suuntaan, että "TUOKAAPA 
SIELTA JOKU LOORA OSSILLE". Eikä se ollutkaan ihan tavallinen loota vaan upea jatkuvalämmitteinen kiuas, 
johon Teuvo Turunen, Teekkarikylää vuosikymmenet uutterasti palvellut huoltomies, oli tunnetulla taidollaan 
hitsaamalla aikaansaanut tekstin "OTA-OSSI  70 V. LÖYLYÄ LISSÄÄ, EI TUNNU VIELÄ MISSÄÄN". Olivat 
ryökäleet vakoilleet senkin, että mökilläni Suomusjärven pitäjässä entinen kiuas veisaili viimeisiään. Sen tilalla on nyt 
sitten tämä teekkareilta saamani uusi ja upea kiuaslahjakivineen. 

Kokonaisuudessaan tästä 70-vuotisjuhlastani muodostui, kiitos teekkareiden, yksi elämäni muistorikkaimmista 
päivistäni. Kun en mitenkään olisi hilujen jälkeen pystynyt tapaamaan jokaista ryminään osallistunutta teekkaria 
henkilökohtaisesti. hyppäsin aidan ylitse matalimmasta kohdasta ja tuhersin OTAHUUTO -lehteen alla olevan 
kiitoksen. 

    KIITOS TEEKKARIT JA MUUT TKY:LÄISET 
    Olen elämäni varrella täyttänyt useita vuosia. En kuitenkaan koskaan aikaisemmin 70 vuotta. Se, että synttäristä tuli 
    elämäni ihastuttavin ja mieleenpainuvin, knaftit 31 tuntia kestänyt prosessi, on kokonaan teidän syytänne. Olin 2. 4. 
    matkoilla. mutta siitä huolimatta ensimmäiset teistä tunkeutuivat seuraani jo 1.4. klo 18.00 ja viimeiset kaksi sain 
    ängettyä asunnostani ulos 3.4. klo 01.16. 
    
    Olen ylpeä teistä, kuin jos olisitte kaikki omia lorttejani {niin kuin itse asiassa olettekin). Sana lortti tarkoittaa 
    Suomusjärvi-kulttuurissa pentujoukkoa. 
    
    Jälleen kerran on osoitettu. että Otaniemen teekkarit ja TKY:läiset ovat jotain aivan muuta kuin tavalliset homo 
    sapiens -oliot. Te olette Jämerän perheenjäseniä jokainen. Jo uuden rantasaunan pari vuorokautta kestänyt 
    vihkiäisfestivaali satamakaupungissa tapahtuneine tempauksineen antoi minulle aiheen "pelätä pahinta"  2.4. 
    Riemukseni pelkoni oli aiheellinen ja ylitti korkeammatkin toiveeni.
     
    Kiitos Sinulle, sinä riviteekkari Kiitos TKYH +Edustajisto +Kylähallinto +PO +PK + RWBK + LUOLAM1EHET + 
    SlMILI + KILLAT + ALAYHDISTYKSET + TKY:n henkilökunta. Olittepa taas kerran - olittepa tosiaan. 
    Lopuksi toivon hartaasti, että mahdollisimman moni teekkari kulkiessaan kesällä Helsingin ja Turun välistä tietä 
    pitkin, jarruttaisi Helsingin suunnasta noin kilometri ennen Lahnajärven vesipuistoa, toteaisi tienviitan "Elias 
    Lönnrotin LAMMINTALO + SIITOINJARVI", ajaisi 600 metriä ja saapuisi mökilleni. Pannaan lahjakiuas 
    kuumenemaan, otetaan pienet litut ja hypätään järveen.
    OSSI 

