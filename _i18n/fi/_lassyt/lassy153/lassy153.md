
---

title: titles.lassy153
author: Ossi Törrönen
---


    
# 153. Lovetako vaiko ei loveta 
Siirryimme aikoinaan Teekkarikylän asuntohakemuksissa paperikaavakkeista SPEEDEX -reikäkortteihin, joissa A5-
suuruisen kortin kaikki neljä sivua olivat rei'itetyt, ja joka reiän kohdalla teksti kertomassa kunkin reiän tarkoitusta. 
Myönteinen vastaus reiän kysymykseen saatiin erikoisilla loveamispihdeillä, joilla reikä muuttui avoloveksi. Kun kortit 
olivat pystyssä laatikossa ja pitkä teräsneula työnnettiin koko korttipainon läpi ja nostettiin, jäivät lovetut eli myönteiset 
vastauskortit laatikkoon kielteisten noustessa ylös. Tämä helpotti suuresti hakemusten käsittelyä. Kun näitä kortteja 
suunnitellessamme jäi yksi reikä "yli" emmekä keksineet Irman kanssa muuta, panimme tämän ylimääräisen reiän 
kohdalle tekstin 'LOVETAKO VAIKO EI LOVETA. Arviolta 96% hakijoista palasi toimistoon kyselemään lovetaanko 
se kohta vai eikö loveta. 

