Kun eräänä päivänä istuinTKY3:ssa sijaitsevassa työhuoneessani "ajatuksiini vaipuneena" kuului 
viereisestä toimistohuoneesta Irma H e n r i k s s o n in kimakka rääkäisy. Syöksyin sinne ja näin Irman 
tuijottavan kuin halvaantuneena edessään olevaan paperiin. Sanaakaan sanomatta hän ojensi paperin 
minulle. Siinä oli vain yksi vähennyslasku. Helsingin Puhelinyhdistyksen laskuissa mainituista 
Teekkarikylän puhelinkeskuksen käyttämistä puhelusykäyksien kokonaismäärästä oli vähennetty 
samana aikana valokuvauksien perusteella todettu kylän omien konekohtaisten laskijoiden osoittama 
sykäyssumma. Ero oli kymmeniä tuhansia sykäyksiä.
Asukkailta oli peritty kymmeniä tuhansia sykäyksiä vähemmän kuin mitä kylä oli joutunut maksamaan 
HPY:lIe. Tarkastuksen kohteena oli muistaakseni neljän kuukauden jakso. J o s s a i n  t ä y t y i  o I 1 a 
n ä i n  s u u r i  v u o t o tai teknillinen vika. Soitin oitis keskuksen toimittaneelle ja asentaneelle 
Siemens Oy:lle, josta aluksi jyrkästi kiellettiin tällaisen yleensä olevan mahdollista. Asiaa ryhtyivät 
kaikki asianosaiset penkomaan ja sen kohinan aikana eräiltä asukkailta "lipsahti totuus esille". Se oli 
mahdollista. Kylästä voitiin soittaa kaukotasolle siten, että huolimatta puhelun vastaanottajakoneen 
sijainnista kaukotasolla kylän omiin sykäyslaskijoihin tuli vain yksi impulssi lisää. HPY:n päälaskija 
Tapiolassa sen sijaan surisi puhelun etäisyyden ja kestoajan mukaisesti "täysillä kierroksilla".
Tämä kylän teekkareiden keksimä ja luonnollisesti innolla käyttämä menetelmä oli seuraava:
Kun haluttiin soittaa kaukotasolle tarvittiin puhuja A:n koneen lisäksi avustajakone B, jonka piti olla 
maantieteellisistä syistä samassa solussa. Menetelmä oli KAIKESSA YKSINKERTAISUUDESSAAN 
seuraava:

    A nosti kuulokkeen valitsi 0 ja pääsi HPY:n keskukseen. 
    A valitsi Teekkarikylän numeron 46021 1 ja pyysi yhdistämään B:IIe.
    B nosti puhelimensa kuulokkeen ja vastasi.
    B painoi maadoitusnappia ja sai HPY:n keskuksen vapaa-äänen.
    A syöksyi B:n huoneeseen, otti B:n koneella 9 JA PÄÄSI KAUKOTASOLLE. 
    A valitsi haluamansa numeron ja puhui sydämensä kyllyydestä esim. Ouluun.

Kun puhelu oli päättynyt, ilmestyi A:n laskijaan vain yksi sykäys ja kylän päälaskijaan kaikki ko. 
puhelun sykäykset. Kun tämä systeemi selostettiin Siemensin insinööreille pääsi heiltä 
suomalaissaksalainen kiroussumma ja noin valovuodennopeudella syöksyi asentajaryhmä korjaaman 
vian. Se pystyttiin onneksi korjaamaan pelkästään kolvin avulla. Ja neljän asentajan viikon puuhailulla 
keskuksen kimpussa. Kun tilanne oli korjattu alkoivat kylän teekkarit vihjailla minulle huulena, että on 
keksitty jälleen uusi systeemi, jossa nyt tarvitaan yhteistyössä kolme teekkaria ja kolme konetta. "Juu, 
juu". Sanoin minä.