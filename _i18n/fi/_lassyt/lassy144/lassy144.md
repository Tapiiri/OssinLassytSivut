


    
# 144. Käpy-patsaan alkuperäinen toimintaidea
	
Saman aikaisesti DIPOLIN rakentamisen kanssa istui silloisen teekkari Reijo Perkon johtama 
idearyhmä tiiviisti suunnitellen jonkunlaista koristepatsasta ns. "TEEKKARITORILLE", joksi alettiin 
työnimenä kutsua Dipolin edustaa. RYHMÄ-PERKO päätyi lopuksi käpyä muistuttavaan mobile- 
laitteeseen, jonka alkuperäinen toiminta-ajatus on nyt syytä panna paperille - niin fantastinen se todella 
oli.	

1. Kävyn "lehtiä" avaavia erikoismetallisia työntötankoja kuumennetaan lukuisilla pienillä 
kaasuliekeillä. Tangot ovat ainetta, jossa pituuslaajeneminen on mahdollisimman suuri.
2. Kuumenneet tangot laajenevat ja aukaisevat kävyn lehdet.
3. Lehtien auettua aariasentoon pienenevät kaasuliekit minimiin, jolloin -
4. Kylmävesisuihkut kohdistuvat tankoihin supistaen ne minimipituuteen ja vetävät lehdet jälleen 
kiinni.
5. Suljetun kävyn uumenista kuuluu hetki "teekkarimelodioita". Pienen tauon jälkeen toistuvat vaiheet 
1-5 jne.

Kuten olettaa saattoi, torjui TKYH tämän alkuperäisen idean "liian häiriöalttiina ja kalliina", joten 
ryhmä Perko toteutti Käpynsä riisuttuna mallina, jossa aukeaminen ja sulkeutuminen tapahtui 
primitiivisesti vain epäsympaattisen sähkömoottorin avulla.

Olen alleviivannut sanan tapahtui, sillä mielipahakseni on KÄPY tainnut sammua kokonaan ja seistä 
jököttää liikkumattomana. Minun aikana siinä oli mukana kolikkoautomaatti, joka markan kolikolla 
pani Kävyn käymään. Tulot lankesivat muistaakseni jonkun stipendirahaston hyväksi. Pankaa 
hiivatissa Käpy jälleen kuntoon ja korottakaa roimasti kolikkomäärää. Ainakin kesäaikana turistit ja 
kongressivieraat sulloisivat siihen rahnaa mielellään.


