
---
title: Ossin Lässyt
author: Ossi Törrönen
---

    
# 43. Tämä ei ole valkoisen miehen soppaa

Kuinka voimakkaasti erilaiset sanonnat ja termit iskostuvat käyttöön, siitä seuraavassa. Otaniemessä 
asui ja TKK:ssa opiskelivat keisari Haile Selassien stipendiaatit, tummapintaiset Etiopian pojat Brahnu 
ja Zemalis. Brahnu opiskeli arkkimatehtuuria ja Zemalis askarteli wolttien ja amppeerien parissa. 
Erittäin mukavia poikia molemmat ja kovasti mukana kylän riennoissa. Siihen aikaan liikkui 
teekkareiden suissa lässytys "tämä on valkoisen miehen sitä ja sitä". Menipä teekkari Brahnu Serviin 
syömään ja sattui saamaan mielestään liian suolaista hernekeittoa. Otti tuon tumma poika tyynesti 
keittolautasensa, vei sen takaisin annostelutiskille ja lausahti annostelijatytölle: "Tämä ei ole valkoisen 
miehen soppaa."

Muuten, kun Etiopian keisarikunta täytti 2500 vuotta määräsi keisari, että kaikkien etiopialaisten on 
järjestettävä omilla paikkakunnillaan juhlan kunniaksi tilaisuus. Niin järjestivät myös Brahnu ja 
Zemalis kutsuen joukon vieraita Servin Mökin kabinettiin. Siellä he tarjosivat vierailleen Etiopian 
kansallisruokia, jotka olivat niin valtavan väkevästi maustettuja, että kyyneleet valuivat virtoinaan 
juhlayleisön silmistä: Kuitenkin valittivat juhlaisännät sitä, että Suomesta ei saa kunnon mausteita. Oli 
pakko tyyttyä tällaisiin mauttomiin. Mauttomiin tosiaan. Huh huh ...
