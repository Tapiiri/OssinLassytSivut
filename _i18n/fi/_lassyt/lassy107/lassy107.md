
Jos ei vaan ollutkin samana Vappuna, kun kauhukseni totesin Tutsan makaavan liikkumattomana mahallaan siinä Servin 
Mökin edessä olevalla kalliolla. Peläten pahinta syöksyin paikalle, yritin nostaa uhria ylös ja kysäisin: "Hei Tutsa, mikä on 
hätänä tms. " "Hätänä, hätänä" tuiskahti Tutsa. "Mulla ei oo mitään hätää, jos vaan saan olla hetken rauhassa. Päätin eilen, 
että tänä Vappuna multa ei pullot säry eikä lasit läiky." Asian lähempi tutkimus osoitti, että Tutsa oli kaatanut pullollisen 
whiskyä kallioon aikoinaan porattuun metriseen pystyreikään ja nautiskeli ainetta vastaavanpituisen mehupillirakennelman 
kautta.