
---

title: titles.lassy91
author: Ossi Törrönen
---


    
# 91. DIPOLIN synnytystuskat 

11.9.1959	
    TKYH asetti toimikunnan huonetilaohjelmaa laatimaan. Toimikunta päätti käyttää työnimeä DIPOLI.

28.3.1960	
    toimikunta jätti TKYH:lle mietintönsä.

17.5.1960	
    laajennettu huonetilatoimikunta jätti uuden supistetun esityksensä.

12.12.1960
    TKY:n edustajisto vahvisti huonetilaohjelman.

15.1.1961 	
    julistettiin yleinen arkkitehtuurikilpailu.

15.5.1961	
    päättyi kilpailu, johon jätettiin 28 ehdotusta.

4.8.1961		
    palkintolautakunta julisti tuloksen jakaen kaksi II-palkintoa. "Luolamiesten häämarssi" Reima Pietilä ja Raili Paatelainen sekä "Cortile", Osmo Lappo avustajineen.

11.4.1962
    TKY:n edustajisto valitsi suunnittelijoiksi Reima Pietilän ja Raili Paatelaisen.

29.6.1962
    rakennustoimikunta vahvisti lopullisesti luonnospiirustukset.

8.2.1963	
    ratkaistiin avoin Dipolin merkkikilpailu. 314 ehdotuksen joukosta julisti palkintolautakunta voittajaksi taiteilija Kaj Kajanderin ehdotuksen.

13.5.1963	
    pidettiin tontilla puiden kaato- ja raivaustalkoot.

1.9.1963		
    allekirjoitettiin perustuksen louhintasopimus.

19.3.1963 	
    ammuttiin DIPOLIN louhintatöiden alkupaukku.

1.10.1964	
    saatiin lupa varsinaisten rakennustöiden aloittamisen.

12.3.1965 	
    peruskiven muuraus.

22.10.1965 	
    harjannostajaisjuhla.

5.9.1966 	
    aukesi Dipoli teekkareille ja klo 10.13 tuli syömään ensimmäinen asiakas, teekkari Erkki Mecklin.

29.9. 1966 	
    vihkiäiset.


7 vuotta ja 18 päivää kesti yllä olevan tunteettoman aikataulun mukaan Dipolin synnyttäminen. Eipä 
kukaan siten voine väittää, että asiassa olisi hosuttu ja hätiköity. Suuri ja mahtava oli se teekkareiden, 
insinöörien, arkkitehtien, eri alojen asiantuntijoiden sekä viranomaisten joukko, jotka tavalla tai toisella 
tuona aikana olivat hankkeessa mukana. Vaikka työ tehtiin tavallaan TKY:n omana työnä, asiaan 
korvauksetta vihkiytyneen Rakennusinsinööriurakoitsijat ry:n jäsenten muodostaman rakennustyön 
johtokunnan valvonnassa, tarvittiin peräti kolmekymmentä alaurakoitsijaa ennen kuin kaikki oli 
valmista. Ja tarvittiin myös paljon rahaa. Yhteensä 10,6 milj. mk. Se haalittiin kokoon seuraavasti: 
Lainat rahalaitoksista 5,7 milj., lainat valtiolta 1,0 milj., avustus valtiolta 1,0 milj., keräykset 1,5 milj., 
omat varat 1,4 milj. mk. Keräyksistä on aivan erikoisesti kerrottava, että 90 % teekkareista luovutti 
Dipolille PÄIVÄN PALKAN kesän 1961 harjoittelupalkastaan ja, että vuonna 1962 3296 insinööriä ja 
arkkitehtia teki samoin. Myös maamme elinkeinoelämään kohdistettu tilinpäätöskeräys tuotti hyviä 
tuloksia.

Ja niinpä sitten koitti Dipolin vihkimisen hetki 29. 9. 1966, jolloin allekirjoittaneella oli ikimuistoinen 
kunniatehtävä ajaa frakin liepeet hulmuten akkukäyttöisellä trukilla pitkin ja poikin juhlasaleja TKY:n 
puheenjohtajan Dl Väinö Nurmimaan seistessä trukin lavalla lausumassa arvovaltaista tuhatpäistä 
juhlakansaa tervetulleeksi.
