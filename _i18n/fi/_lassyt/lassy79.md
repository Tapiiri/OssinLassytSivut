
---
title: Ossin Lässyt
author: Ossi Törrönen
---

    
# 79. Kilpajuoksu öisellä jäällä

Olen jo aikaisemmin tarinoinut Teekkarikylän kuuluisasta rantasaunasta ja mm siitä, kuinka lähes 
jokainen teekkarisauna muodostui löylykilpailuksi. Kerran kuitenkin mentiin toiseen äärimmäisyyteen 
ja syntyi kilpailu siitä, kuka eräänä helmikuisena purevana pakkasiltana kävelisi saunomisen lomassa 
pisimmälle Laajalahden jäälle. No mikäs siinä. Säännöt olivat selvät ja koko saunaporukka säntäsi 
nakuna jäälle häviten yön hämärään. Sieltä heitä sitten alkoi varsin pian palata hirmu kyytiä takaisin 
saunan ihaniin löylyihin nenänpäät valkoisina ja varpaat sinisinä. Kun mielestämme kaikki olivat 
kotiutuneet saunaan ja voittaja siten selvillä, unohtui koko kilpa kylpijöiden keskittyessä 
takkamakkaran paistoon kera oluen. Vaan palautuipa kilpailu vielä kerran varsin radikaalisesti 
saunojien mieleen, kun ulko-ovi pitkän tauon jälkeen vielä kerran avautui ja sisään värisi lähes 
umpijäässä oleva naku teekkari, joka jonkun aikaa itseään löylyhuoneessa sulateltuaan loihe 
lausumahan:' "S:nan portsari kun ei laskenut sisälle." Eläköön. Uuden supisuomalaisen urheilulajin 
kultamitalimies oli löytynyt. Hän sai kuolemattoman kunnian lisäksi ainakin yhden ylimääräisen 
kaljan.
