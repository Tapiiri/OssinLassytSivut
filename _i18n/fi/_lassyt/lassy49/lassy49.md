


    
# 49. Teekkari maksoi ikkunan etukäteen

Teekkarit ovat kautta aikojen aina olleet herrasmiehiä, jotka selvittävät heti myös mahdollisesti aiheuttamansa sotkut olivatpa ne 
sitten henkistä tai aineellista laatua. Ainakin kerran muistan tällaisen selvityksen tapahtuneen jo hyvissä ajoin etukäteen. Kun 
teekkari A:n valmistujaisriemujuhla läheni tuli A toimistoon ja kysyi Henrikssonin Irmalta, mitä hänen huoneensa ikkunaruudut 
paikoilleen asennettuina maksoivat. Irma katsoi tunnetulla rutiinilla hinnastostaan hinnat kysyen miten ikkuna oikein oli päässyt 
särkymään. Tähän ei A vastannut mitään vaan maksoi summan ja sai kuitin. Koitti sitten tuo A:n valmistujaisrieha hänen omassa 
huoneessaan. Laulua, soittoa, kaunaa, kilinää ja putkihuutoa. Tästä kaikesta pääsivät juhlijoiden lisäksi osallisiksi enemmän tai 
vähemmän ilahtuneina solun, sarven ja koko linnan muutkin asukkaat. Mutta tähän oli kylässä totuttu ja sopeuduttu. Valmistujaisia 
oli onneksi vain kerran / teekkari, jos silloinkaan. Tämän uuden dipl.ins. A:n valmistujaisjuhlan kohokohdaksi muodostui hetki, jona 
ikkuna jostain syystä sälähti kappaleiksi. Mutta tuntien itsensä ja vieraansa hän oli hoitanut asian selvittelyn etukäteen. - Varmuuden 
vuoksi.
