


    
# Toisen lässypainoksen alkulause

Kun vuonna 1982sain prujatuksi kasaan tämän kirjan ensimmäisen painoksen, luulin todella 
pumpanneeni itseni tyhjäksi Otaniemen muistoista. Mutta P:n marjat. Ei sinne päinkään. Toisaalta 
pulpahtaa yhä pinnalle muistojeni suosta sellaisia jäyniä ja tapahtumia Teekkarikylästä, että katson 
suorastaan velvollisuudekseni saattaa ne tämän päivän tietoon "opiksi ja ojennukseksi jälkipolville". Ja 
toisaalta olen suureksi riemukseni ekan painoksen jälkeenkin "ilman omaa syytäni" joutunut sen 
laatuisiin teekkariryminöihin mukaan, että olisi suorastaan teekkarihistoriallinen häpeä ellei niistä 
kerrottaisi jälkimaailmalle.

Istuudupa nyt arvoisa lukija rennosti ja leppoisasti nojatuoliisi tai sohvan nurkkaan, vaimenna radiosi, 
TV:stä tai ympärillä hälisevistä ihmisistä johtuva mökä, avaa tämä kirja ja ota vastaan sieltä pulppuava 
henki, oikea teekkarihenki. Teekkarit ovat tämän hengen vuosikymmenten saatossa luoneet. Minun 
vaatimaton osuuteni on vain yritys jotenkin rekisteröidä, inventoida ja dokumentoida sitä.

    08.03.1987
    Ossi.




