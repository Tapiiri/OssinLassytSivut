


    
# 83. Virkaatekevä puliukko lämpökanavissa

Kun Otaniemen Hoitokunnan rakennuttamat viemärikanavat alkoivat täyttyä puliukoista, keksi 
hoitokunnan isäntä DI Raimo Gummerus oivan idean. Hän valitsi joukosta jämerimmän näköisen 
miekkosen ja antoi tälle epävirallisen luvan oleilla Otaniemessä ehdolla, että hän pitää muut loitolla. Ja 
todella tomerasti hoiti tämä "valtion virkamies" tehtävänsä. Tunnelit ja rakenteilla olevat väestösuojat 
pysyivät tyhjinä. Kun kerran kiersin iltamyöhällä valtavan tanskandogini kanssa Otanientä ja tulin 
kiertotiellä nykyisen sähköosaston kohdalle, sattui silmääni paikoiltaan poissaoleva viemärin kansi. 
Menin lähemmäksi ja koirani Doora murisi matalalla rintaäänellään. Kun katsoin kaivoon, niin sielläpä 
istui kyseinen virkamies lämpimässä kaivossa. Jotain sanoakseni hihkaisin kaivoon: "Nouse nyt 
helvetissä edes K:selle." "Aivan heti herra johtaja" vastasi miekkonen, ja kun jatkoin matkaani, totesin 
hänen tekevän kehotukseni mukaan ja painuvan takaisin kanavaan vetäen luukun perässään kiinni. Kun 
Teekkarikylää alettiin rakentaa, oli koko Otaniemi vanhaa kartanorakennusta lukuun ottamatta täysin 
asumaton korpi, johon silloisia rappioalkoholisteja kerääntyi kesäisin monikymmenpäisinä laumoina. 
Siitä ne sitten rakentamisen myötä vähenivät päätyen em. yhteen "viralliseen". Liekö häntäkään enää 
virantoimituksessa. Niin se vaan romantiikka katoaa tekniikan tieltä.
