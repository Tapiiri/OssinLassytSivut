
---
title: Ossin Lässyt
author: Ossi Törrönen
---

    
# 164. Kolmas kerta toden sanoo 
Tuo vanha suomalainen sananlasku palautui totisesti mieleeni, kun 02.04.1990 satuin kolmannen kerran täyttämään 25 
vuotta. Jo kaksi kertaa aikaisemmin olivat Otaniemen teekkarit osallistuneet synttäreihini niin riemukkailla jäynillä ja 
joukkoesiintymisillä, että enpä tosiaankaan enää voinut kuvitella niille jatkoa. Ennen kuin nyt jatkatte tämän kohdan 
lukemista, niin silmäilkääpä vielä kerran uudelleen lässyjäni numerot 68ja 157. Yritän niissä selostaa näitä aikaisempia 
jättijäyniä. 

Ja nyt sitten tämä kolmas kerta. Tämä 75. syntymäpäiväni. Todettakoon nyt aluksi, että läksin Otaniemestä "muille 
maille vierahille" syksyllä 1969 eli yli kaksi vuosikymmentä sitten. Enpä tosiaankaan voinut kuvitella, että tämän 
päivän teekkarit minua henkilökohtaisesti lainkaan tuntematta ryhtyisivät niin valtavaan ideointiin ja toteutukseen, kuin 
mitä nyt yritän näin kirjallisesti jälkikäteen muistella. Korostan sanaa yritän. Sillä tuo 01.04.-90 klo 23.50 alkanut ja 
03.04.-90 klo 01.30 päättynyt juhlinta oli niin monivaiheinen ja yllätyksellinen, että saattaa hyvinkin joitakin finessejä 
jäädä selostamatta. Toivon hartaasti, että mitään mainitsemisen arvoista ei tästä lässystä unohdu. Jos jotain tällaista 
unohtumista tapahtuu, niin pyydän tuhannesti anteeksiantoa. Näin en todellakaan ole tarkoittanut. Tunnettua lakitekstiä 
plagioiden haluan nyt aloittaa ja "kertoa totuuden ja vain totuuden. - Mitään unohtamatta ja mitään omasta päästäni 
lisäämättä."
 
Ja tällaista se sitten oli. 01.04. klo 23.50 alkoi asuntoni ikkunan alta kuulua hiljaista sipinää, supinaa ja muita 
vähemmän tavallisia yön ääniä, jotka sitten tasan 24.00 muuttuivat PO:n, PK:n, DOMlNANTEN ja RWBK:n edustajien 
yhteisesti esittämäksi teekkarihymniksi: "Yö kuin sielu neekerin on pimiä." Nousin, horjuin mielenliikutuksen 
valtaamana parvekkeelle, katsoin alas - enkä nähnyt mitään. Yö oli siinä vaiheessa täsmälleen kuin sielu neekerin eli 
pilkkopimeä. Yritin taskulampun avulla tunnistaa alla laulavia, mutta lampun patterit olivat lopussa. Komensin nämä 
"häiriköt" siirtymään välittömästi asuntooni identifioimista varten. Menin avaamaan ulko-oven ja koko lauma taapersi 
hanhen marssia kotiini. Laskin heitä olevan yli 20 edustaen kaikkia em. musikaalisia teekkarikorporaatioita. Tarjosin 
heille lämmintä kättä, halukkaille pienet litut ja sitten änkesin heidät kylmästi pihalle. Itse heittäydyin takaisin 
vuoteelleni onnellisena siitä, että Otaniemen teekkarit olivat tällaista eläkevaaria näin suurenmoisella tavalla 
muistelleet. Luulin todella, että teekkareiden osuus päättyi tähän laulutervehdykseen. Mutta.
 
Noin kello 05.30 soi ovikello ja kun menin avaamaan, siellä seisoivat teekkarit Timo Knuuttila ja Mikko Lavanti 
vaatien minua pukeutumaan ja seuraamaan heitä. Mikäs siinä auttoi. Hyntteet niskaan ja ulos. Ulkona odotti auto ja 
matka kohti Otaniemeä alkoi. Niin alkoi, mutta jatkuikin sitten Otaniemen sillan kautta kohti Helsinkiä. Halusivat muka 
esitellä minulle syntymäkaupunkia pienen kiertoajelun muodossa. Kun matka sitten suuntautui kohti Pasilaa ja MTV:n 
studioita aloin "pelätä pahinta". Ja niin tapahtuikin. Ensin maskeeraajan käsiteltäväksi ja jonkun minuutin kuluttua 
minut yhdessä teekkari Lavantin kanssa työnnettiin studioon suoraan "HUOMENTA SUOMI" lähetykseen. Aikaa 
virittäytymiseen ei yhtään. Olipa tosiaan mieltä ylentävää kiemurrella kameran edessä ja vastailla "tosta vain ex 
tempore" Leena Pakkasen ja Arto Tuomisen harkitun epäsovinnaisiin kysymyksiin. Onneksi tätä piinapenkkiä ei 
kestänyt kuin viitisen minuuttia, jona aikana yritin epätoivoisesti puolustaa teekkarikuntaa em. toimittajien sanan 
peitsillä tekemiä hyökkäyksiä vastaan.
 
Päästyämme MTV:stä ulos ja jälleen autoon, jatkui teekkareiden Knuuttila ja Lavanti hämäävä kaksinpuhelu, jonka 
ainoana tarkoituksena tuntui olevan allekirjoittaneen altzheimerin niukentaman aivosolukon sekoittaminen 
vastaanottamaan ohjelmanjatkoa. Eräässä vaiheessa he mm. kysyivät, olenko koskaan ajanut junalla Helsingistä 
Otaniemeen. Kun tietysti vastasin tähän pöhköön kysymykseen kieltävästi, he sanoivat, että nyt sitten ajetaan. Ja mikäs 
siinä auttoi. Ajo Helsingin rautatieasemalle, auto parkkiin ja marssi töihin juuri saapuvan yleisömassan sekaan suureen 
odotushalliin. Jotain tokaistakseen tokaisi se toinen teekkareista sellaista, että kun tässä näyttää olevan Helsinki - 
Otaniemijunan lähtöön vielä joku minuutti, niin tarjoaa hampurilaiset. Menimme kioskille, jolloin selän takaa syöksyi 
kimppuuni kaksi virkapukuista poliisia. Toinen heistä karjaisi koko asemahallin täyttävällä sotaäänellä, että "täälläkö 
Sinä S-tana taas olet". Käsiraudat naksahtivat ranteisiini ja niin sitä mentiin tuhatpäisen yleisömuurin lävitse aseman 
poliisien "vastaanottosviittiin". Muistan hämärästi, että yritin viihdyttää yleisöä pohjalaisella kansanlaululla "TAAS 
MUA VIERÄHÄN LINNASTA LINNAHAN". En kuitenkaan päässyt alkua pitemmälle kun jo olimme siellä 
poliisisviitissä ja päivystäjä alkoi inttää minulta henkilötietoja ja sotunumeroita. Kuultuaan nimeni päivystäjä tempaisi 
käteensä ilmeisesti SUPON etsintäkuulutettujen luettelon, selaili sitä hetken ja karjaisi: "AHAA. TE OLETTEKIN SE 
TÖRRÖNEN. Konstaapelit. Viekää pidätetty heti tarkoin vartioituna SUPON TURVASÄILÖÖN." 

Poliisien taluttamana ulos ja nyt vaihtui teekkareiden käyttämä ajoneuvo poliisien sinivalkoiseksi virka-autoksi. Näin 
jälkikäteen täytyy kyllä korostaa, että tämä Mannerheimintietä pitkin tapahtunut ajo sinne Messuhallin kellarissa 
olevaan turvasäilöön oli todella lyhyen elämäni "turvallisin". Käsiraudat ranteissa, vierelläni siellä takapenkissä istui 
valppaana ainakin sata kiloa elopainoa omistava virkapukuinen poliisi ja se toinen autoa ajava vilkuili herkeämättä 
peruutuspeilistä, että matka sujui suunnitellulla tavalla. Perillä Messuhallin kellarissa minut tylysti ja "lievää hellernpää 
väkivaltaa käyttäen" työnnettiin vankikoppiin numero joku, käsiraudat irrotettiin, lattialle heitettiin nyytti raidallisia 
vanginvaatteita ja minut määrättiin pukeutumaan välittömästi niihin: Alistuin kohtalooni, vaihdoin vaatteet ja istuin 
odottamaan. En kuitenkaan tuolille, sillä kopissa ei ollut yhtään irtonaista esinettä. Ainoastaan lattiaan tukevasti 
kiinnitetty" ARABIAN FAJANSSI'. Kului kymmenisen minuuttia, sellin ovi avautui ja sisään astui viehättävin 
NAISPOLIISI, jota olen eläissäni kohdannut. Hän toi minulle virkalounaan, joka käsitti 4 x 5 cm suuruisen 
näkkileipäpalasen ilman turhia lisäaineita sekä peräti 1,5 cm3 vesijohtovettä juomalasissa. Salamana palautui jälleen 
kerran mieleeni aforismi, jota olen lukuisia kertoja käyttänyt aikoinaan Otaniemessä teekkareiden ja poliisiopiston 
välisissä sitseissä. "Kun olis edes naispoliiseja niin nais poliiseja." Eipä aforismistani ollut tälläkään kerralla apua, sillä 
tuo sellissä vieraillut sulotar hävisi yhtä äänettömästi kuin oli tullutkin ja taas olin yksin. Nyt aloin harkitusti pitää 
jatkuvaa meteliä karjumalla, potkimalla sellin rautaovea, kolistelemalla ovessa olleen pienen luukun kaltereita, 
päästämällä suustani tiheään tahtiin varsinaisia putkihuutoja ja laulamalla maksimivolyymillä Lasse Mårtenssonin iki-
ihanaa balladia: "On turmellut mun elämäin talo nousevan auringon." En päässyt lauluissani kovinkaan pitkälle, kun 
sellin ovi riuhtaistiin auki ja kaksi macho-poliisia raahasivat minut edelleen vanginvaatteissa ja käsiraudoissa mustaan 
maijaan, joka nyt oli karkaamiseni ehkäisemiseksi ajettu peräti sisäkäytävälle. Kun ajon aikana useaan kertaan kysyin 
"mistä oikein on kysymys", sain aina saman vastauksen, että "juuri siitä ja perästä kuuluu". 

Hujauksessa olimme uuden oikeustalon edessä Itä-Pasilassa. Tuskin olimme päässeet talon toisen kerroksen eteiseen, 
kun erään istuntosalin ovi aukesi ja sieltä pisti päänsä esiin jälleen uusi poliisi huutaen: "Syytetty Törrönen sisään." 
Jo toisen kerran lyhyen elämäni aikana jouduin nyt Otaniemen teekkareiden vuoksi oikeuden eteen. Lässystäni no 136 
voitte todeta sen ensimmäisen kerran tapahtuneen jo vuonna 1955 13.5. eli Teekkarikylän 5-vuotisjuhlan "kunniaksi". 
Mutta tästä toisesta oli kunnia varsin kaukana, sillä kuten jäljempänä seuraavasta syytekirjelmästä todetaan, olin 
syyttäjän mielestä varsin kunniaton. Ainoa asia, jonka voinen lukea kunniakseni oli se, että olin varmaan ensimmäinen 
syytetty tässä upouudessa oikeustalossa, jota syytettiin niin monesta rikoksesta. Istuntosalin ulko-oveen oli perinteisesti 
kiinnitetty käsiteltävää asiaa koskevat henkilötiedot seuraavasti: 
TKY/KN 
Tom Puusola 
Ossian Pellervo Törrösen oikeudenkäynti 
Aika: 2.4.1990 kello 8.20- 8.50 Paikka: Helsingin RO, sali B7 
Vastaaja: Ossian Pellervo Törrönen, s. 02.04.1915 Helsingissä
Asianomistajat: Otaniemen teekkarit 
Syyttäjä: Tom Puusola, teekkari 
Todistajat: Pertti Soini, teekkari h.c.
 t. 43031, k. 464693 
Aarno Teittinen t. 140655 
Oikeuden kokoonpano 
Puheenjohtaja: Esko Puusola, Pormestari, Lahti 
Luettelon pitäjä: Markku Mikkola, teekkari 
Pöytäkirjan kirj: Pertti Kasanen, teekkari 
Puheenjohtaja julisti istunnon alkaneeksi, totesi henkilöllisyyteni ja määräsi julkiluettavaksi seuraavan 
esitutkintapöytäkirjan: 
Syyttäjä on vaatinut rangaistusta Ossian Pellervo Törröselle, syntynyt Helsingissä 2. päivänä huhtikuuta vuonna 1915: 

    ESJTUTKINTAPÖYTÄKIRJAT JRE/ÖÖ/44987-144988/1952-90 Jatkettu rikos, joka käsittää 
    1) kiihottaminen kansanryhmän syrjintään 
    2) yllytys meteliin ja kapinaan 
    3) julkinen Suomen ja vieraitten valtioiden suhteiden vaarantaminen ja sen kanssa yksin teoin tehty 
    järjestyssääntörikkomus 
    4) kumilingolla ampuminen julkisella paikalla 
    5) teekkarien jättäminen avuttomaan tilaan. 
    Törrönen on 01.05.1952 -17.02.1970 Espoossa ja vähän muuallakin ensinnäkin julkaisemillaan lässyillä saanut 
    teekkarit tuntemaan yhteenkuuluvuutta ja teekkarihenkeä, joka on ilmennyt ylimielisyytenä muita kansanosia kohtaan, 
    yllyttänyt teekkareita useina eri vuosina juhlimaan ja hulinointiin vappuriehan julistuksessaan sekä tahallaan pyrkinyt 
    vaarantamaan Suomen ja vieraiden maiden suhteita mm. rikkomalla kaupungin järjestyssääntöä kiipeämällä 
    tarpeettomasti rakennuksen katolle taajaan rakennetulla alueella sekä lähettämällä propagandaa ilma-alus välitteisesti 
    hyväksytyn lentopaikan ulkopuolelta, ilman poliisin lupaa, levittämällä littu -nimistä nestettä ilmateitse ilmeisenä 
    tarkoituksenaan saada tuottamaan turmiota ja sekasortoa meille ystävällismielisissä valtioissa vaarantaen Suomen ja 
    vieraiden maiden suhteita. Edelleen Törrönen on ampunut kumilingolla Espoossa pitkin Laajalahden jäätä ja 
    viimeiseksi poistumalla teekkarien keskuudesta toimittuaan teekkarien henkisenä isänä jättänyt lapsensa avuttomaan 
    tilaan. 
    
    Törrösen toiminta on omiaan osoittamaan Törrösessä yleistä piittaamattomuutta lain kielloista ja käskyistä, jonka 
    vuoksi vaadin Törröselle ankarinta mahdollista rangaistusta. 
    
    Törrönen on teot tehdessään ollut yli 15, mutta alle 75 -vuotias. 
    LAINKOHDAT: Suomen rikoslaki 
    Espoon kaupungin järjestyssäännöt Aika lailla muutakin 
    Puheenjohtaja kysyi nyt, onko syytetyllä mitään sanottavaa oikeudelle juuri luetun kirjelmän johdosta. Olin kuitenkin 
    kuulemani syyteryöpytyksen johdosta niin kauhun lamaannuttama, että en tosiaankaan saanut sanaa suustani. Tällöin 
    puheenjohtaja totesi ykskantaan, että vaikeneminen on myöntämisen osoitus ja käski kaksi todistajaa esiin. J a nyt 
    kauhuuni sekoittui valtavaa raivoa. Nämä kaksi todistajaa olivat ent. teekkari ja linnanisäntä Aarno Teittinen sekä Ota-
    KOPin ent. johtaja ja nykyinen teekkari h.c. Pertti Soini.Olin tähän hetkeen saakka pitänyt kumpaakin 
    teekkarimentaliteetin täyttäminä tosi ystävinäni. Ja nyt kaikki romahti. He olivat tulleet oikeuteen todistamaan. Ja miten 
    he sen tekivät. Se selviää parhaiten seuraavista alkuperäisten asiakirjojen jäljennöksistä: 
    todlaus/A T/1990-04-02 

    TODISTAJAN LAUSUNTO 
    OSSI TÖRRÖSEN (teekkari hc) oikeudenkäynnissä 2.4./990 Helsingin raastuvanoikeudessa 
    Tänne oikeuteen haastettuna todistajana riemumielin todistan, että olen ollut silminnäkijänä syyttäjän syytekirjelmässä 
    Ossi Törrösen syyksi luetuissa rikoksissa aikavälillä syyskuu 1962 -toukokuu 1969. Syytetyn yllyttämänä olen 
    ymmärtämättömyyttäni jopa osallistunut mainittujen rikosten toteuttamiseen joiltain osin. Erityisesti haluan nyt, kun 
    minulla on siihen mahdollisuus, tuoda esiin erään minua viime aikoina askarruttaneen syytekirjelmässäkin esiin tuodun 
    asian, nimittäin syytetyn toiminta suhteessa ulkovaltoihin. Syytekirjelmässä tuotiin esiin toiminnan eräs puoli - littujen 
    lähettäminen -, mutta epäilen sen olleen pelkkää hämäystä. Syytetyn yllyttämänä lähetimme me tuolloiset Teekkarikylän 
    linnanisännät 30.4.1966 teekkari Teemu Tynkkysen ilmateitse itään. Tynkkysestä emme sen koommin ole kuulleet. Meitä 
    askarrutti tuolloin miksi Tynkkynen piti lähettää ja oliko hänellä jokin erityinen tehtävä, kun syytetty antoi hänen 
    mukaansa kirjeen, joka sinetöitiin messinkiseen kirjekuoreen. 
    Viimeaikaiset tapahtumat Itä-Euroopassa panevat olettamaan, että kirje on viimein avattu, toimintaohjeet luettu ja 
    Tynkkynen ryhtynyt toimiin. 
    
    Todistajana toivon, että oikeus rangaistusta harkitessaan ottaa mainitsemani tosiasiat ja aavistukset huomioon joko 
    raskauttavina tai lieventävinä asianhaaroina ja asianmukaisesti tuomitsee syytetyn. 
    Aarno Teittinen 
    Teekkarikylän linnanisäntä. ent. 
    
    Kunnioitettu Herra Oikeuden Puheenjohtaja! 
    Normaalista oikeuskäytännöstä poiketen olen saanut etukäteen luettavakseni syytetty Ossian Pellervo Törrösen erittäin 
    vakavia jatkettu ja rikoksia koskevan esitutkintapöytäkirjan ja syytevaatimuksen. Luin esitutkintapöytäkirjan lievää 
    kauhua tuntien ja päädyin siihen lopputulokseen, että minun on laadittava todistajanlausuntoni kirjalliseen muotoon, 
    koska asian pikainen ratkaiseminen on, syytteet ja nykyinen esitutkintajärjestelmä huomioon ottaen tehtävä tässä 
    oikeuden istunnossa ja kansanvillitsijän on saatava pikainen tuomionsa. 
    Mietin pitkään ja hartaasti, voiko tämä olla mahdollista? Pystyykö yksi teekkari hc. tekemään kaikki nuo teot? 
    
    Päädyin siihen lopputulokseen, että koska rikkomukset ovat jatkuvia alkaen vuodesta 1952 sen täytyy olla mahdollista. 
    Itse olen tuntenut syytetyn marraskuusta 1960 lukien. Näiden lähes kolmenkymmenen vuoden aikana en ole havainnut, 
    että syytetty Törrönen olisi muuttunut käyttäytymisessään parempaan suuntaan. Ainut ulkoinen muutos on häntä 
    kävelyttävän koiran koon pienentyminen. 
    
    Minun on todettava, että syytetty Törrönen on syyllistynyt kaikkiin esitutkintapöytäkirjassa todettuihin rikkomuksiin. 
    Mikä vielä kaikkein pahinta, minulla on tieto siitä, että hän on iloinnut ja nauttinut kaikista niistä teoista joista häntä 
    syytetään. Tämä on mielestäni luettava raskauttavaksi seikaksi tuomiota harkittaessa. Syyllisyydestä on kai myös yhtenä 
    todistuksena se, että hän on säilyttänyt nuorekkaan mielenlaatunsa ja on edelleen jatkuvasti valmis tekemään syytteen 
    mukaisia kiihotustoimia ja yllyttämään viattomia teekkareita meteliin ja kapinaan.
 
    Pienenä myönteisenä seikkana esitutkintapöytäkirjan kohtaan 5 voin sanoa, että hän on nyttemmin kuitenkin osoittanut 
    aktiivista katumusta toimimalla konsulttina jatkuvasti erilaisissa tempauksissa. Lisäksi hän on mielestäni itse todennut 
    syytteet kirjallisesti oikeiksi kirjoissaan Lässyt sivu 4 (ilmestynyt vuonna 1982) ja Ossin paremmat lässyt sivu 6 
    (ilmestynyt vuonna 1987). Molemmissa teoksissa hän toteaa "..Joka ainoa juttu on tosi..." Toivonkin, että nämä teokset 
    voidaan liittää todistusaineiston joukkoon. 
    
    Kunnioitettu Herra Oikeuden Puheenjohtaja, minulla ei ole lisättävää todistukseeni. Todistajanpalkkiota en pyydä 
    koska valtion, TKY:n tai syytetyn mahdollinen varattomuus ei saa olla esteenä oikeudenmukaiselle ja tänään 
    tapahtuvalle tuomion julistamiselle. 
    Pertti Soini 

Nämä kaksi röyhkeydessään ennenkuulumatonta todistajalausuntoa kuultuaan ja kun kenelläkään istuntosalissa olevalla 
ei ollut enää mitään lisättävää, ilmoitti puheenjohtaja raastuvanoikeuden alkavan harkita asiaa ja määräsi minut, 
todistajat ja muut ulkopuoliset poistumaan eteiseen. Ei sitten kulunutkaan monta minuuttia, kun istuntosalin ovi minun 
kohdaltani viimeisen kerran avautui ja kaikki menimme saliin kuulemaan oikeuden päätöstä, jonka puheenjohtaja 
ääneen luki muiden sitä seisaaltaan kuunnellessa. Päätöksessään oikeus totesi kaikkien minuun kohdistuneiden 
syytteiden tulleen toteen näytetyiksi. Sen jälkeen julistettiin TUOMIO, joka määräsi minut heti karkotettavaksi maasta. 
Nuija pamahti, poliisit raahasivat minut erillisestä tuomittujen ovesta ulos muiden salissa olijoiden ilmeisesti poistuessa 
sen odotusaulan kautta. Karkotuskäskyä HETI noudatettiin maailmanennätysvauhdilla, sillä minut sullottiin vielä kerran 
poliisiautoon, joka nopeusrajoituksista turhia piittaamatta ajoi suoraan Malmin lentokentälle. Sen verran inhimillisyyttä 
nämä kaksi macho-poliisia sentään osoittivat, että tarjosivat minulle munkkikahvit siellä toisen kerroksen kahvilassa. 
Voin vakuuttaa, että on tietyllä tavalla hankalaa juoda munkkikahvia käsiraudoissa. Ainakin kaikki muut kahvilassa 
olleet katselivat yritystäni säälivästi. Juomatta se kahvi olisi muutenkin jäänyt, sillä pian kuului kaiuttimista tiedotus: 
"Ylimääräinen kopterilento Tallinnan kautta edelleen Moskovaan lähtee hallin edestä 3 minuutin kuluttua." 
Helikopteripalvelu Oy:n 5-paikkainen lentolaite jo odottikin valmiina suuri yläpotkuri pyörien inhottavasti sihisten. 
Tein viimeisen syvän kumarrukseni Isänmaalle alittaessani sen inhottavan ropellin ja astuin koneeseen. Vasta koneessa 
irrottivat poliisit ranteistani käsiraudat toivottaen ironisesti hymyillen "hyvää matkaa". Viereeni istahti tuntematon 
luihun näköinen mies musta sadetakki päällä ja agenttilaukku kädessä. Etupenkille kiipesi sitten vielä aluksen kippari ja 
hetken kuluttua noustiin kohtisuoraan ilmaan siltä puulavalta, jonka päälle kone oli paikoitettu. Mieleeni palautui 
hetkeksi laulaja Jukka Kuoppamäen erään balladin sanat: "Kotimaa kun taakse jäi. Mietin sitä mielessäin. Mitä siitä 
kertoisin jne." Pian tuli kuitenkin jotain muuta mietittävää, sillä suunnilleen Suomenlinnan kohdalla arviolta 1200 jalan 
korkeudella avasi se vieressäni istunut salaperäinen mies sen agenttisalkkunsa, veti sieltä esille valtavakokoisen 
pistoolin , painoi sen edessä ohjaavan lentäjän niskaan ja karjaisi muutamin valituin sanoin täyskäännösvaatimuksen. 
Olosuhteista johtuen tapahtui käännös ällistyttävällä nopeudella ja niinpä sitten uusi suunta oli Helsingin, Lauttasaaren 
ja Hanasaaren ylitse Otaniemen urheilukentälle , jonka Teekkarikylän puoleiselle viheriölle ohjaaja teki taidokkaan 
pistelaskun. 

Todettuani suureksi riemukseni jälleen olevani rakkaassa Otaniemessä tein kuten Rooman paavi ja suutelin maata ja 
heti sen jälkeen minua vastaanottamaan juossutta kahta viehättävää teekkarityttöä. Satapäinen kentän laitaan 
kokoontunut teekkarikansa lauloi tunnetun onnentoivotusviisun, jonka jälkeen sekä TKYH että KYLÄHALLITUS 
lausuivat jotain. He ilmeisesti onnittelivat. En kuullut tarkalleen, sillä lennon aikainen hurina soi vielä korvissani. 
Hetken kuluttua en sitten enää nähnytkään mitään, sillä tuulen päällä olleen armeijamallisen telttakaminan sisällä syttyi 
joitakin savurasioita ja sankka savu peitti koko alueen. Horjuessani savupilven seassa kohti Teekkarikylää toivat 
ansaitsemaani lohtua tähän "via dolorosaan" jonossa seisovat teekkaritytöt pusuin ja halauksin. 

Saavuttuani vastaanottokomitean kanssa kylän keskustaan näin lyhyen elämäni suurimman muotokuvan itsestäni. Se 
roikkui talon TKY 6:n julkisivussa ja oli kooltaan silmämääräisen arvioni mukaan vaatimattomat 6 x 4 metriä. Kuvan 
olivat tehneet Bratislawa Youghurt -nimisen poikamiessolun asukkaat ryhmätyönä. Tässä jättimäisessä muotokuvassa 
totesin tummakiharaisen tukkani ensi kerran päässeen täyteen loistoonsa. Loistavana näkyy kuvan rintamuksessa 
myöskin BY:n ansiomerkki, jonka jalometallisen alkuperäiskappaleen he myöhemmin luovuttivat minulle siellä 
rantasaunalla. Kun katseeni jättikuvasta sitten siirtyi Servin Mökin pääoven edustalla olevaan puistikkoon, seisoi siinä 
Luolamiesjärjestön terävin johto in corpore. Lähestyessäni heitä siirtyivät he sivummalle, jolloin paljastui jotain 
pähkyydessään uskomatonta. Siinä oli juuri niin pitkä rautatien ratajakso, että kiskojen päälle juuri ja juuri mahtui 
oikea, täydellinen resiina. Muskelikäyttöinen kulkuneuvo, jolla VR:n työporukat aikoinaan liikkuivat kiskoja pitkin 
paikasta toiseen. Tämän ratajakson resiinalla ei kuitenkaan liikuta senttiäkään, sillä se on ikuajoiksi hitsattu kiinni niihin 
kiskoihin. Lahjan luovutuspuheessaan Luolamiesten nokkamies Nasku Salttu nimitti minut edessäni olevan ratajakson 
päälliköksi laskien kutreilleni tätä virkaa osoittavan komean virkapäähineen. Kun sitten lähemmin tarkastin resiinaa ja 
koko ratajaksoa huomasin, että itse resiinaan oli kiinnitetty metallitaulu, jossa oli teksti: 

    RESINAHKA
    Teekkari h.c.
    OSSI TÖRRÖNEN 75 v.
    2.4.1990 L

Lopuksi teimme Nasku Saltun kanssa virallisen tarkastusajon tällä Teekkarikylän uudelle kulkuneuvolla ja totesimme: 
"Kiinni on ja pysyy ." Pumppauksestamme huolimatta se ei liikahtanut milliäkään. 

Kaiken edellä selostamieni häkellysten jälkeen kuljettivat teekkarit Knuuttila ja Lavanti minut kotini ovelle ja 
ilmoittivat tulevansa uudelleen hakemaan parin tunnin kuluttua, jolloin Irma -vaimoni on tuleva mukaan. Niin myöskin 
tapahtui ja meidiit opastettiin Irman suureksi iloksi siihen muistorikkaaseen so1uun 3 C 91-94, jossa koko perheemme 
asui vuosina 1952 -1959 (huoltotalon valmistumiseen saakka). Muistelimme vaimoni kanssa hetkisen syvän liikutuksen 
vallassa ja kaiholla niitä kodikkaita hetkiä, joita tuona aikana olimme yhdessä neljiin lapsemme ja silloisten 
teekkareiden kauhun, 54 kg painaneen sylikoiramme Grand Danois Sandora von Ottenheimin kanssa viettäneet 
alapuolellamme asuneen yli sadan poikamiesteekkarin ajoittain jopa korvin kuultavastikin opiskellessa. Tämä 
yllätysvierailu oli erikoisesti vaimoni mieleen, joka ei ollut muuttomme jälkeen siellä käynyt kertaakaan. Kiitokset siis 
myös hänen puolestaan tästä hyvin keksitystä jäynästä.
 
Tämän jälkeen raahasivat teekkarit Knuuttila ja Lavanti meidät vielä kerran autoon, jonka kanssa DIPOLIIN. Ja jälleen 
yllätys - yl1ätys. Dipolin aulassa odottivat - legendaarinen Servin Maija ja pääkylmäkkö Marjo Salmi. Servin Maija 
(alias Hilkka Regner) toimi SMÖKISSÄ sen avaamisesta alkaen Dipolin valmistumiseen saakka, jolloin hän siirtyi 
sinne. Marjo Salmi on puolestaan ollut Dipolin "pääkallana" koko sen toiminnan ajan ja jatkaa edelleenkin. Maija sen 
sijaan on ollut jo jonkun vuoden eläkkeellä. 

Meidät ohjattiin nyt polikabinettiin yhdessä TKY:n hallituksen ja kylähallituksen edustajien kanssa lounaalle. Eikä 
sekään mikään tavallinen lounas ollut, sillä sen oli muotoillut itse RBWK:n letkumestari Leevi Letkutsalo alaisineen. 
Koko lounaan ajan soitti Retuperä palan painikkeeksi uudempaa ranskalaista. Heidän laatimansa ruokalista oli 
tulipunaiselle kartongille tekstattuna jokaisen ruokailijan edessä pöydällä. Menun teksti oli seuraava: 

    OTA-OSSI 75-V. 
    TASAVALLAN LETKUNEUVOSTON PÄIVÄN MENYY. 
    0013 ENTRE 
    1. LIHA/GALAAS - M UZAK K IA
    2. KUMEMPI LAMMASTANKO 
    3. KAIKILLE HERKULLISTA 
    Levi Letkutsalo 
    letkumestari 
    KAIKKI soittajat PIDÄTETÄÄN 

"Ruoka oli hyvää ja sitä oli riittävästi. Samoin uudempi ranskalainen." Näillä sanoilla kiitin tilaisuuden järjestäjiä sen 
jälkeen, kun vielä koko DIPOLI Oy:n korkein johto oli käynyt kabinetissa onnittelukäynnillä.
 
JA NYT VASTA. Kaksitoista (12) tuntia kestäneen esilämmityksen jälkeen ilmoitettiin minulle, että ON TULLUT 
AIKA ALOITTAA VARSINAINEN SYNTTÄRIVASTAANOTTO Rantasaunalla. Minut ynnä vaimoni Irma saatettiin 
juhlavasti sinne ja jälleen kerran totesin, että Irmani numero kaksi eli Henriksson oli junaillut kaiken viimeisen päälle. 
Oli todella yltäkyllin syötävää ja juotavaa. Pöydillä ja takan reunalla paloi luultavasti nimenomaan 75 kynttilää. 
Juhlapöydällä oli lukuisten muiden herkkujen lisäksi teekkarilakin näköisiä täytekakkuja ja kakkuja, joiden koristeina 
oli littupu1lojeni näköisiä koristeita. Olipa tosiaan nähty vaivaa minun vuokseni. 

Ja sitten se alkoi. Onnittelijoiden katkeamaton helminauha solui ovesta sisälle tunti toisensa jälkeen. Tulivat neljä 
lastani, miniät, vävyt, yhdeksän lastenlastani, serkkuja perheineen, ystäviä ja tuttavia, opiskelutovereita, 
sotaveteraaniveljiä ja teekkareita sekä nykyisiä, että lähes neljän vuosikymmenen ajalta. Ja he tulivat sekä sooloina että 
ryhminä. 

Lakkaamattomana virtana tunti tunninjälkeen. Oli se sellainen "letka", että sit' kielin ei voi kertoa. Vanhin ystäväni oli 
yli 80 -vuotias ja nuorin teekkaritoukka miinus kaksi kuukautta äidin ilmoituksen mukaan. Tämän nuorimman vieraani 
näin sitten "omin silmin" syyskuun alussa + kahden kuukauden ikäisenä kylän raitilla vaunussa. Tämä neljän 
viehättävän pienokaisen delegaatio edusti muuten äitien ilmoituksen mukaan Otaniemessä sillä hetkellä asunutta 62-
päistä teekkaritoukkien laumaa. Oli muuten ainoa delegaatio, joka suostui kanssani piiritanssiin. 

Muut delegaatiot vain puhuivat ja antoivat. Antoivat niin ihania lahjoja, että vaikka nyt seuraava luettelo saattaa 
vaikuttaa allekirjoittaneen itsekehulta, niin se on osittain niin mielettömän kekseliästä teekkarijäynää, että se on ihan 
pakko tulla rekisteröidyksi teekkarihistoriaan. Pelkään pahoin, että olen paljonkin unohtanut ja että sepustukseni on 
kovin vajavainen, mutta annettakoon kaikki kömmähdykseni minulle anteeksi. Olenhan aina ollut huonomuistinen ja 
nyt vielä kaiken lisäksi rutivanha. Onhan kolme kertaa 25 sentään peräti 75. 

    LISTA ELI LUETTELO TAPAHTUNEESTA: 
    Ainakin seuraavat henkilöt ja ryhmät kävivät, puhuivat ja antoivat: 
    
    TKY:n puheenjohtaja Mika Anttonen
    Esitti, että saisin valita TKY:n lahjana toisen esillä olevista puulämmitteisistä liesistä. Hylkäsin sen vanhempimallisen, 
    joka jo urheilukentällä osoitti olevansa erittäin savuavaa mallia. Se toinen, jonka valitsin, ei savuta tippaakaan ja toimii 
    loistavasti kesämökillä. Ja on vielä tosi upean näköinen.
    
    Entiset linnanisännät Matti Seppälä ja Aamo Teittinen
    Esittivät ensin mainitun laatiman hexametrisen runoelman allekirjoittaneesta.
    
    Ent. kyläteekkarit 
    Antero Tiilikka, nyt tekn. tri. 
    Mauno Kauttu, nyt kaup. joht. 
    Ensio Koskinen, nyt myyntijoht.
    He muodostivat opiskeluaikanaan TI-Ka -nimisen valokuvausryhmän menestyen jopa akat. valokuvakilpailuissa. Heiltä 
    sain suurikokoisen valokuvasuurennoksen itsestäni, jonka he olivat ottaneet pari vuosikymmentä sitten. Esiinnyn siinä 
    kahdessa eri asussa ja asennossa. Kuva tehtiin aikoinaan valottomalla sama nega kahdesti, puoli optiikkaa kerrallaan .
    
    
    Ent. TKY:n puh.joht. Väinö Nurmimaa, nyt vuorineuvos
    Antoi yhdessä Vilho Lukkarisen kanssa kirjoittamansa TES - TELEVISIOTOIMINNAN HISTORIAA selostavan 
    kirjan "KUN TELKKARI SUOMEEN TULI".
    
    Ent. teekkari Pekka Löyttyniemi, nyt kaup. joht.
    Antoi Espoon kaupungin kustantaman teoksen: Kuninkaantie, joka selostaa ikivanhan Viipuri - Turku tien historiaa 
    Espoon alueella.
    
    Ent. Teekkarikylän puh. keskuksen tuntipalkkalainen välittäjä Kalevi Numminen, nyt vuorineuvos ynnä 
    vaimonsa Pipsa 
    Antoivat eläkevaarille erinomaisen tarpeellisen sähköhieromalaitteen. Sikäli kuin ymmärsin vuorineuvoksen puheen 
    oikein, voin myöhemmin laskuttaa ko. hieromakoneen sähkönkulutuksen IVO:lta. 
    
    Ent. TAK:in aktiivijäsen Antti Saarialho, nyt vararehtori
    Luovutti TKK:n puolesta arvokkaan Kauko Hämäläisen serigrafiatyön " Alvar Aallon toteemi". 
    
    Ent. TKY:n puh.joht. Kalevi Korhonen, nyt eläkkeellä H:gin rak. viraston päällikkyydestä                                                                          
    Toi omasta ja vaimonsa puolesta kukkalähetyksen. 
    
    S T S / K A L -delegaatio toim.joht. Matti Kaarion johdatuksella
    Toi hienon taskuradio-nauhurin, jossa sisällä rentoutuskasetti, jotta vihdoinkin oppisin ottamaan asiat rennosti.
    
    Ent. linnanisäntä Reino Hanhinen
    Isännöi nyt YIT:tä ja lähetti edustajansa välityksellä kotikuntansa Vetelin Mieskuoron tekemän ja Salpalinjalla kuvatun 
    videonauhan "Korsulauluja". Tuttuja ovat nämä viisut vaikka ilmavoimien miehenä en linjoilla joutanutkaan koskaan 
    ryömimään. Onnekseni.
    
    Teekkari h.c. Pertti Soini ent. OTA-KOP:n johtaja, nyt Tapiolan KOP:ssa
    Että kehtasikin aamulla tapahtuneen uskomattoman todistajalausunnon jälkeen siellä oikeudessa tulla uudelleen esiin ja 
    ojentaa lämpimän käden lisäksi hienon KOPpimaisen saunakaavun ja löylykipon. Turvallisuusmiehinä hänellä oli 
    kuitenkin nyt mukaan rouvat Tuula Karppinen ja Ritva Seppälä sieltä OTA-KOPISTA. 
    
    Espoon Sotaveteraanit
    Kärkipartio ryntäsi tällä kerralla esiin aivan rauhanomaisin varustein ojentaen kukkia ja lausuen runon.
    
    Lions Club Tapiola
    Veljiltä sain sen sijaan lupauksen, että he tulevat joskus kesällä mökille laulamaan useampiäänisesti venäläistä 
    kansanballadia: Syreenien kukkiessa. Tämän lupauksen varmemmaksi vakuudeksi he antoivat syreenipensaan taimen, 
    joka oitis juurtui kasvamaan peräti 3000 m2 suuruisen karjatilani laidalla.
    
    Kylätoimiston
    "Kukkaistytöt" toivat Irman johdatuksella sekä kukkia että halauksia, kun sen sijaan kiinteistöpäällikkö Markku Kivelä 
    ja huoltomestari Veikko Karell saapastelivat sisään ilman kukkia, mutta käsissään upeat kumisaappaat, jotka ovat olleet 
    tositarpeen marja-, risu- ja sieniretkilläni Suomusjärven erämaissa.
    
    Yli-ins. Martti V. Hilskan 
    Kanssa muistelimme Dipolin rakentamista ja yhteistä tutustumismatkaamme USA:an. Hän luovutti minulle Helsingin 
    Koivistolaisten perinnetoimikunnan puheenjohtajana kirjoittamansa loisteliaan historiateoksen Koivistolaiset 1939. 
    
    Dl Heino Leskelä 
    Toimi Dipolin rakennustoiminnan "johtokunnan" puheenjohtajana. Tämän erikoislaatuisen asiantuntijaraadin perustivat 
    suurimpien rakennusliikkeiden johtajat. Tällä tavalla he antoivat suurimman mahdollisen asiantuntemuksen 
    teekkareiden tueksi toista POLIA, eli DIPOLIA suunniteltaessa ja rakennettaessa. On muistettava, että tässä 53.000 
    kuution projektissa ei ollut lainkaan pääurakoitsijaa vaan se tehtiin "omana työnä". Olipa mieluisaa, että Heino piipahti 
    saunalla. Muistoja olisi kyllä riittänyt huomattavasti pitempäänkin palaveriin. 
    
    Erkki "Eko" Ingman 
    Ystäväni vuosien takaa Tampereen Niinikasta pelasti tulevaisuuteni lahjoittamalla 562 sivua käsittävän "lentävien 
    lauseiden sanakirjan". Eipä minun todellakaan enää tarvitse kaivella harmaata aivosolukkoani lässyttäessäni. Siitä vaan 
    sanakirja esiin. 
    
    Aila ja Aatos Isakainen 
    Vanhaa Porvoota saneeraava arkkitehtipariskunta Porvoosta toivat tölkillisen itse "torpallaan keräyttämäänsä hunajaa 
    Apis mellifera Epilobium angustifolium ". Tämä tietää sitä, että minun on nyt pantava käymään jälleen uusi littuerä 
    hunajapohjalla. Nimeksi tälle uudelle tuotteelle voisi ehkä ajatella ISSAKAISLITTU ANGOSTIFOLIUM. 
    
    Arkkitehti  "Tutsa" Tuulikki Kuhmonen
    Tosiaktiivinen "otanisti" omana aikanaan halasi kera kukkien.
    
    Ent. kylän itsehallinnon OTA-EMÄNTÄ Di Raili Vuorensola
    Tosihienoa ulkopien rakennusliikkeiden johtajat. TÃ¤llÃ¤ tavalla he antoivat suurimman mahdollisen asiantuntemuksen 
    teekkareiden tueksi toista POLIA, eli DIPOLIA suunniteltaessa ja rakennettaessa. On muistettava, että tässä 53.000 
    kuution projektissa ei ollut lainkaan pÃ¤Ã¤urakoitsijaa vaan se tehtiin "omana työnä". Olipa mieluisaa, että Heino piipahti 
    saunalla. Muistoja olisi kyllä riittänyt huomattavasti pitempäänkin palaveriin. 
    
    Erkki "Eko" Ingman 
    Ystäväni vuosien takaa Tampereen Niinikasta pelasti tulevaisuuteni lahjoittamalla 562 sivua käsittävän "lentävien lauseiden sanakirjan".
    Eipä minun todellakaan enää tarvitse kaivella harmaata aivosolukkoani lässyttäessäni. Siitä vaan 
