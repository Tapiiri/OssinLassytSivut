
Seuraava hyökkäyksemme poliisiopistoon onnistui täydellisesti, mutta siinä käytimmekin ratkaisevana tekijänä aivan uutta 
asetta - vain tätä tarkoitusta varten perustettuja ilmavoimia. Yksityiskohtaisten olut- ym. testien avulla linnanisännistö valitsi 
kyläläisistä sellaisen kommandoryhmän, jonka päät kestivät eniten. Tuli jälleen yksi mustanpimeä yö - kommandoryhmä 
eteni äänettömästi opiston seinänvierelle, kipusi hermonsa loisteliaasti halliten palotikkaita myöten katolle ja suoritti sieltä 
iskunsa suoraan alaspäin. Talon julkisivun metriä leveään mustaksi maalattuun räystäsreunukseen ilmestyi teksti -
kätilöopisto. Mikä henkeä salpaava tilanne. Teekkari A roikkuu lähes kokonaan pää alaspäin räystäältä teekkarien B ja C 
pitäessä jaloista kiinni. Ja teksti on vielä pystyttävä maalaamaan nurinpäin. Tällaiseen suoritukseen pystyy todella vain 
äärimmilleen trimmattu ja harjoitettu valioryhmä.