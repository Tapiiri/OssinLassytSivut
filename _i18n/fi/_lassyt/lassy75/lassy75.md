
Eräät valtiolliset vaalit lähestyivät ja Kansallinen Kokoomus piti kesäistä neuvottelupäiväänsä 
Teekkarikylässä. Heidän vaalitunnuksensa sillä kerralla oli teksti: "Jo on aika panna maan asiat 
kuntoon. "Tämä teksti komeili suurena kokoushuoneen peräseinällä ja sen edessä istuivat mm. 
puheenjohtaja Jussi Saukkonen ja puoluesihteeri. Tuli siihen sitten myös lehtikuvaaja, otti kuvan ja 
poistui. Kun seuraavana päivänä satuin menemään tähän saliin taas tarkastuskierroksellani, niin siellä 
vallitsi tavaton riemu ja naurun hohotus. Siellä oli esillä se edellisenä päivänä otettu lehtikuva: Pj. 
Saukkonen ja puoluesihteeri istuvat siinä tärkeänäköisinä ja takaa näkyy teksti: MAAN SIAT. 
Saukkosen pää peitti sattumalta A-kirjaimen sanasta asiat.