


    
# 82. Lasimestarin silli tuli rantasaunaan

Vietettiinpä kerran nykyisen DI Heikki Koivulan Bolter-abendia rantasaunalla. Löylyt olivat kovat, 
samoin ruuat ja ennen kaikkea juomat. Hiljalleen siinä ylkä sitten sammahti samoin kuin toinen 
toisensa jälkeen muutkin kutsuvieraat. Takan hiljaiseen rätinään sekoittui vain penkeillä lojuvien 
juhlijoiden äänekäs kuorsaus. Silloin keskellä yötä tuli vielä yksi vieras kaupungista, ja niin kiire oli 
vieraalla kemuihin, että hän santasi pimeässä sisään takkahuoneen suuresta näköalaikkunasta. Lasit 
vain sinkoilivat joka puolelle. - Ensimmäisenä heräsi tähän mekkalaan juhlakalu Heikki, joka säntäsi 
pystyyn ja hihkaisi: "Nouskaa ylös pojat. Tilaamani lasimestarin silli näkyy olevan tulossa."
