


    
# 159. VAPPURIEHA -LITTUJEN vaiheita 
Kaikkien littujen kohtaloa ei edes tiedetä, vaikka muistelenpa eräänä vappuna litun pudonneen jo ennen Otakaarta - 
jos ei sille. Kuitenkin ennätys taitaa olla litun -77 taittama matka itärajan tuntumaan Imatralle. Seuraavassa eräiden 
tunnettujen littujen löytöpaikat (itärajan ja Suomenlahden takaa ei ole tullut ilmoituksia): 

- 1975 Rääkkylä Ihalansalmi 
- 1977 Imatra 
- 1978 Helsingin kaupunginpuutarha 
- 1980 Helsingin Radio Keimola 
- 1982 Heinolan mlk Paasa 
- 1983 Pyhtää Länsikylä 
- 1984 Römsörn Tammisaari 1
- 985 Hirsijärvi Loppi 

Tämän vuoden onnellinen sienestäjä, vaikkakin myöhästynyt, oli riihimäkeläinen Jorma Höök, jolle ainakin jäi 
suuhun hyvä maku. Jorman kommentti mausta: "Hyvää. Todennäköisesti omenaporetta". Osuiko lähelle, Ossi? 
Ohessa litun löytötarina. Tuntuupa löytäjän mielikuvitus olevan vilkasta laatua. 

    K. Pasanen 

   
   
   
   
   
    Riihimäki 28.8.1985 
    
    Kirjoittelen tässä vielä iltamyöhään, suussani hyvä maku,  kirjettä teille arvon teekkarit. Kiitokset hyvän vapun 
    toivotuksesta vaikkakin hieman myöhästyneistä. (Mikä vuosi? ) Löysin elämäni ensimmäisen pullopostin 
    sienireissullani anoppilan metsiköstä 28.8.85 klo 18.40. Havaitessani kuusen oksalla vaalean ruskeata "rättiä" ja 
    maassa viinipullon. ensimmäinen ajatukseni oli, onpa taittunut jonkun marjastajan(ien) retki kiivaisiin otteisiin. kun 
    on sukkahousut oksalle heitetty. Lähempi tarkastelu osoitti kuitenkin, että kyseessä oli ilmapallon jäänteet, ja sitten 
    löytyikin tervehdyksenne.
    
     Valitettavasti kortti on saanut kosteutta vai liekö hirvi nuoleskellut, mutta kuitenkaan kuvasta ei selvää saanut. 
    
    Kiitos kuitenkin. toivottavasti samantyyppiset pallot putoilevat vastenkin samaan metsikköön.
    
    Kaikkea hyvää teekkaritoiminnalle toivottaa 
    Lauri Höök 
    Laurilantie 18.1 
    11102 Riihimäki 
    
    PS. Lähden tässä metsään ilmapalloja tarkkailemaan.
