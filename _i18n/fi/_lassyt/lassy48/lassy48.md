
---

title: titles.lassy48
author: Ossi Törrönen
---


    
# 48. Poliisiopisto tunkeutuu Otaniemeen

Kun aikanaan saimme kuulla sen kauhu-uutisen, että poliisikoulua suunniteltiin Otaniemen alueelle, 
lämmitimme rantasaunamme ja kutsuimme maamme korkeimman poliisijohdon 
"tiedustelutilaisuuteen", jotta moinen hirvittävä uutinen saataisiin tyrmätyksi. Lauteilla heitimme 
sitten vieraillemme kysymyksen koskien kyseistä huhua. Lausuivat silloin korkeat poliisiherrat, että 
useat komiteat ovat poliisikoulun paikkaa etsineet, - mutta niin hyvää harjoitusaluetta kuin 
Otaniemi, ei muualta maastamme ole todellakaan löytynyt. Ja niin me sitten levottomin mielin 
seurailimme poliisikoulun rakentamista naapuriimme. Ja kerran koitti sitten se päivä, jona koko 
silloinen poliisikoulu marssi in corpore Kuusi- ja Lehtisaarien kautta kohti Otaniemeä. Edessä kulki 
heidän oma soittokuntansa Georg Ma1mstenin eli meidän kaikkien tunteman, "Molli Jorin" 
johtamana. Viimeisenä epätoivoisena torjuntayrityksenä me teekkarit miehitimme Otaniemen sillan 
ja viritimme sen poikki köysiä ja muita barrikaadeja. Sen verran urhea vastarintamme sai aikaan, 
että koulun silloinen johtaja, poliisineuvos Jotuni lupasi juhlallisesti joukkonsa edessä, että he 
tulevat ensi kädessä kunnioittamaan Otaniemessä jo ikimuistoisista ajoista alkaen voimassa olleita 
omia perustuslakeja ja vasta näiden pettäessä turvautumaan "valtakunnallisten instanssien laatimiin 
pykäliin". Uskoimme tähän vakuutukseen, purimme barrikaadit ja niin marssi parisataa sinitakkista 
jeparia liput hulmuten rakkaalle niemellemme tupsukansan seuratessa kyräillen tätä invaasiota.

Eikä meidän kauan tarvinnutkaan odottaa, kun jo alkoi tapahtua. Rantasaunamme uuttera emäntä, 
rouva Määttänen soitti eräänä aamuna anivarahin saunalta minulle ja kertoi ääni väristen, että sinne 
oli murtauduttu. Otin nimismieheltä saamani Smith Wessonin, kal. 7.65 taskuuni ja syöksyin 
rikospaikalle sivustatukena talonmies Teuvo Tujunen. Näky oli jossakin määrin epätavallinen. 
Ikkunat auki, huonekalut hyrskyn, myrskyn ja seinillä roikkui - ei suinkaan sormenjälkiä vaan 
faksimilepainoksia ihmisen mitä erilaisimmissa osista ja elimistä. Ne oli ilmeisesti saatu aikaan 
siten, että osat ja elimet oli ensin kastettu leimasin väriin ja sitten painettu paperiin. Meidän siinä 
hölmöillessämme kuului pian .sireenin ulvontaa ja musta poliisiauto syöksyi rantaan. Ikäänkuin 
virkatehtävissään riensivät poliisit yliopettaja Kauko Katilan johtamana sisään kysellen mistä on 
kysymys. Mutta kun minä sitten vuorostani kysyin heiltä, että mistä todella on kysymys ja kuka 
heidät oli hälyttänyt, meni heiltä jauhot suuhun. Tilanne oli selvä. Rikolliset olivat palanneet 
rikospaikalle. Lause herroille poliiseille koko tupsukansan puolesta enteellisen tervehdyksen, joka 
kuului: "Herrat poliisit. Samalla kun kiitän teitä tästä kutsumattomasta käynnistä, haluan alleviivata, 
että herrat eivät varmastikaan aavista, millaista kusiaispesää tuli tongittua. Tässä yhteydessä 
riittänee lainaus RWBK:n aforismikokoelmasta: "Perästä kuluu sanoi torveen tekijä." Totuuden 
nimessä on kuitekin korostettava, että saunasta ollut mitään hävinnyt, vaan päin vastoin peräseinälle 
oli murtautujien toimesta ilmestyneet komeat poronsarvet, joihin oli kiinnitetty hopeinen laatta 
kaiverruksella: Tervehdys teekkareille poliisikoulun oppilaskunnalta. Lienee ensimmäinen kerta 
Suomen rikoshistoriassa, että jotkut murtautuvat sisälle tuodakseen jotain. Tästäpä saikin sitten 
alkunsa Poliisiopiston ja Teekkarikylän välinen jäynähenkinen kilvoittelu, josta tulen myöhemmin 
kertomaan useitakin kertoja.

Hyökkäykseen vastattiin hyökkäyksellä puolin ja toisin. Hyvään ideaan piti luonnollisesti keksiä 
vielä parempi vastaidea. Ja kaikki tapahtui aina leppoisan huumorin merkeissä. Teekkarit vaihtuivat 
samoin kuin poliisiopiston kurssit. Mutta jäynäilyperinne jatkui keskeytymättömänä. Kun me 
teimme tämän murtautumisjupakan jälkeen ensin "virallisen ystävyysvierailun" opistolle ostimme 
kaupasta kumisen poliisipamput jotka halkaisimme. Annoimme toisen puolikkaan opistolle ja 
lupasimme loput sitten, kun olemme tulleet vakuuttuneiksi poliisien kyvyistä hoitaa järjestystä 
yksin. Toistaiseksi me pidimme pampun puolikkaan ja siten järjestysvallan puolen itsellämme. 
Tämän saamansa pampun puolikkaan poliisit kiinnittivät tammiselle alustalle ja ripustivat komeasti 
opintonsa ala-aulan seinälle. Lienee siellä vieläkin.

Ensimmäisenä vastaiskuna päätimme mennä varkaisiin poliisiopistolle. Suunnitelmamme 
mukaisesti me sitten eräänä iltana marssimme pienenä joukkona suoraan sisälle. .Aikomuksemme 
oli röyhkeästi jatkaa toisen kerroksen opetusvälinevarastoon ottaa sieltä jotain ja häipyä. Mutta 
pahaksi onneksemme sattui opiston oppilaskunnan silloinen puheenjohtaja ala-aulaan, ilahtui 
suuresti tulostamme ja ohjasi ka kahville. Siellä hän sanoi aikoneensa juuri lähteä Teekkarikylään 
kutsuakseen seuraavaksi illaksi Lauttasaaren poliisimajaan saunomaan. Oli iloinen kun sai kutsun 
siinä. No. Emmehän me muuta voineet kuin kiittää kahvista ja kutsusta sekä poistua arvokkaasti 
pääovesta.

Nurkan takana pidimme sotaneuvottelun ja päätimme yrittää takaovesta uudestaan. Näin teemmekin 
ja kun pääsimme sisälle opettajakunnan eteiseen oli siellä joukko komeita päällystön lippalakkeja. 
Kahmaisimme niistä muutamia ja häivyimme. - Kukaan talonväestä ei huomannut mitään. Veimme 
lakit Helsingin rautatieaseman maksulliseen tallelokeroon ja otimme avaimen haltuumme. Kun 
seuraavan illan riemukas saunasitsi Lauttasaaren majalla päättyi pyysimme lähtiessämme poliiseilta 
virka-apua "erään salaperäisen avaimen arvoituksen selvittämisessä, jota arvoitusta me teekkarit 
olemme jo pitkään yrittäneet ratkoa." Luovutimme avaimen ja poistuimme. Joku meistä teekkareista 
oli vielä lähdön hetkellä niin hajamielinen, että sulloi saunan eteisessä olleen pienen henkilövaakan 
palttonsa sisään. Tämän vaa'an me seuraavana päivänä lahjoitimme poliisiopiston.oppilaskunnalle 
käytettäväksi oppilassaunassa, jossa emme olleet havainneet moista olevan. Mitä pyytämäämme 
virka-apuun tulee olivat poliisit heti meidän poistuttua kiidättäneet antamamme salaperäisen 
avaimen rikospoliisille, joka varsin pian oli päässyt selville avaimen alkuperästä. Jonkunlainen 
yllätys oli heille kuitenkin se tallelokeron sisältö - kuusi komeata poliisin koppalakkia. 
Hullunkurisinta asiassa oli lopulta se, että poliisiopistossa ei kuulemma (mahtoiko olla totta) oltu 
havaittu lainkaan hattujen katoamista ennenkuin rikospoliisin partio ne palautti. Lahjoittamamme 
vaakan katoamisen Lauttasaaresta havaitsi kyllä heti poliisimajan talonmies, joka tulikivenkatkuisin 
sanakääntein oli vaatinut poliisiopiston päivystäjää selvittämään edellisen illan vierailun aikana 
tapahtuneet anastusrikokset. Tämän näytelmän viimeisessä kohtauksessa poliisiopiston 
oppilaskunnan edustajat palauttivat juuri lahjaksi saamaansa vaakaa Lauttasaareen.
