


    
# Kolmannen lässypainoksen alkulause 
Errare humanum est. Joskus jopa kaksikin kertaa. Kuten minun tapauksessani. Kun 1982 sain ensimmäisen ja 1987 
toisen lässykokoelmani prujatuiksi, luulin kummallakin kerralla, että "this is all folks."
 
Mutta ei sinne päinkään. Jostain syystä joudun aina vaan sellaisten teekkareiden järjestämien jäynien myllerrykseen, 
että ne on ihan pakko panna paperille. Kun en enää miesmuistiin ole asunut Teekkarikylässä, voin kertoilla vain 
sellaista, joka on jollakin tavalla koskenut minuakin. Nyt näitä uusia tapahtumia on vain kaksi, mutta molemmat ovat 
niin mahtavaa teekkarijäynää, että ne taatusti jäävät Otaniemeläiseen teekkarihistoriaan. Varsinkin, kun jokainen 
jäljempänä tuleva sana on totta. Tiedän, että lukijan on sitä kaikilta osiltaan vaikea uskoa, mutta yritetään edes. 

    Tapiolassa, 10.09.1990
    Ossi 

