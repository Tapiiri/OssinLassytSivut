
---
title: Ossin Lässyt
author: Ossi Törrönen
---

    
# 69. Teekkareilta saamiani arvolahjoja

Tässä yhteydessä voinkin luetella eräitä Otaniemessä saamiani muita omituisuuksia, jotka kaikki ovat 
visusti tallella kotonani: 2.4.-60, kun täytin lahjaan tekstatut 2'/4 tiu vuotta, sain yhdistetyn pää- ja 
vaateharjan. Ketjuilla on tosiaan liitetty tavallinen juuriharja ja pehmeä autonkiillotuslapanen. 
Juuriharja on se vaateharja. 

Kolme piikkinen rautainen puutarha-kasihara. Minulle kampa, jossa joka hiukselle oma piikki. 

TKK:n maanmittausosastolla Seppälän Masin ottama topografinen valokuva pärstästäni 
korkeuskäyrineen. 

Keinuhevonen ja 2 leikkipistoolia järjestyspartiointiin Otaniemessä. 

Musta silkkiperuukki käytettäväksi TKY:n virallisissa edustustilaisuuksissa. 

Suuri Teekkarikylän tapahtumista kertova valokuvakokoelma liimattuina koville 40 x 50 cm pahveille. 
Kuvat on ottanut ja kokoelman luovutti minulle 50-vuotispaivanani kylän valokuvausryhmä TI-KA-
KO (Tintero. Kauttu. Koskinen) 

Poliisiopistolaisilta saamistani kummajaisista kerron myöhemmin teekkarikylän ja poliisiopiston YYA-
tapahtumien yhteydessä.
