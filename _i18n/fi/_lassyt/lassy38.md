
---

title: titles.lassy38
author: Ossi Törrönen
---


    
# 38. Otaniemen Viininviljelijät

Monenlaisia aatteellisia, epäaatteellisia jopa taloudellisiakin yhtymisiä ja porukoita syntyi 
Teekkarikylän vilkkaassa elämänmenossa. Eräs tällainen oli Otaniemen Viininviljelijät ry. Tämä 
ilmeisesti kemistivoittoinen aktivistiyhteisö pyrki luomaan ja kehittämään maahamme uutta 
nautintoaineteollisuutta kokeillen mitä moninaisimmin sekä koti- että ulkomaisin raaka-ainein. 

Yhdistyksen arvovaltaiseen jäsenistöön tutustuin pikku hiljaa kylän eri linnoissa ja sarvissa 
suorittamieni käyntien yhteydessä. - Nämä "jäsenet" erottuivat muusta asujaimistosta erittäin selvästi 
siten, että heidän kämppänsä muistuttivat hämmästyttävässä määrin tohtori Jekyll'n laboratoriota 
elokuvasta "Näkymätön mies". Lasipulloja, lasiputkia, jäähdytys- ja tislauslaitteistoja olivat nurkat 
kukkuroillaan ja huoneen täytti lorinan, porinan, pihinän, sihinän ja suhinan sinfonia. Yhdistys uurasti 
todella tarmokkaasti. Saatuaan sitten ensimmäisen tuotteensa markkinoitavaan kuntoon tunkeutui 
heidän erikoislähetystönsä eräänä yönä virka-asuntooni, minut ja vaimoni raastettiin ylös sängystä, 
minulle kiedottiin kaulaan viininviljelijöiden kunniajäsenen messinkiset ketjut korkkiruuvin ja 
sappikiven kera, vaimoni kutsuttiin juhlallisella puheella Otaniemen Viininviljelijöiden 
kunniamaistajaksi, hänelle luovutettiin ensimmäinen "Sir Robert" viinipullo ja tilaisuus päättyi 
delegaation kantasesityksenä laulamaan yhdistyksen kunniamelodiaan "1äksin minä kesäyönä 
käymään." Tämäkin yritys kärsi varsin pian taloudellisen haaksirikon, koska ponnisteluista huolimatta 
ei varsinaista tuotantoa koskaan saatu nousemaan niin suureksi, että ratkaisevan tärkeiden 
maistamiskokeiden jälkeen olisi jäänyt jotain jäljelle.
