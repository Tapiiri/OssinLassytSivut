
---

title: titles.lassy71
author: Ossi Törrönen
---


    
# 71. Bolterabend-teekkari jäi yksin junaan nakuna

Tämän tosijutun jatkeeksi sopinee toinen legendaarinen teekkarijäynä myös menneiltä ajoilta, jonka 
jutun totuudenmukaisuutta en kuitenkaan pysty todistamaan. Samalla se olkoon esimerkki jäynästä, 
joka joidenkin mielestä lienee jo liian kovaksi keitetty. Tarinan mukaan vietettiin Polilla silloin joskus 
railakasta Bolterabend-hilua, jossa ylkä laskelmien mukaisesti sammui viimeisen kerran poikamiehenä. 
Häät piti pidettämän seuraavana iltana. Uskolliset ystävät kuljettivat sitten uhrin vossikalla Helsingin 
asemalle ja edelleen siellä seisovaan makuuvaunuun, josta oli varattu kokonainen makuuhytti. Ylkä 
riisuttiin ilkosilleen ja pantiin vuoteeseen. Ainoa, mitä lisäksi jäi hyttiin, oli matka- ja 
makuupaikkaliput. Vaatteet katosivat seurueen mukana Helsingin asemalla ennen junan lähtöä. 
Seuraavan päivän aamupuolella kohmeloinen sulhasemme ravisteltiin kovakouraisesti hereille - junan 
lähestyessä Oulun asemaa.

