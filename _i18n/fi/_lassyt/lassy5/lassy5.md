


    
# 5. Kipusiskokisat alkavat.

Talvella -53 pidettiin ensimmäiset ns. kipusiskokisat, eli kutsuttiin Sairaanhoitajaopiston oppilaat jäynähenkiseen 
ulkoilutilaisuuteen. Nämä ykköskisat vietettiin Laajalahden Munkkiniemen puoleisella rannalla ja Otaniemessä 
rakennettiin teräsputkista mahtava 6-7 m korkea palkintotuomarikoroke, joka traktorin avulla ja suurella melskeellä 
raahattiin Munkkiniemen rantaan. Kilpailulajina oli potkukelkkakilpailu teekkareiden ja kipusiskojen välillä ympyrän 
muotoisella radalla, jonka kipusiskot ihmeellistä kyllä voittivat tosin vain rinnan mitalla. Koko kisojen ajan seisoi 
muuten em. tornissa yksi fuksi, joka pärekorista otti pöytäpäivyrin lehtiä ja heitteli niitä tuulen vietäväksi. Hän oli 
kisojen virallinen "ajanottaja".
