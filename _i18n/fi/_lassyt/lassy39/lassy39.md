


    
# 39. Anastasia Mikojan vierailee Servin Mökissa

Sarjassa arvovaltaisia vieraita Teekkarikylässä on ehdottomasti kerrottava Neuvostoliiton silloisen 
varapääministerin, Anastasia Mikojanin vierailu. Hän tutustui lyhyesti ja ytimekkäästi Otaniemeen ja 
Teekkarikylään käyden myöskin Servin Mökissä. Kun Mikojan suuren, ministereitä, rehtoreita, 
poliisipäälliköita ja muita arvohenkilöitä käsittävän ryhmän etunenassa astui sitten Servin Mökin 
ovesta sisälle, istui siellä suuri joukko teekkareita aterioimassa. Kuten tiedämme, on tälläisen 
huomattavan henkilön liikkuessaan kansan parissa aina tehtävä joitakin nerokkaita kysymyksiä 
kansalaisille. Niinpä Mikojan sitten pysähtyi erään pöydän ääreen, jossa yksinäinen teekkari 
parhaillaan söi lounastaan. Mikojan kumartui teekkarin oikealta puolelta ja sanoin jotain venäjäksi. 
Salamannopeasti kumartui mukana seurannut tulkki teekkarin vasemmalta puolelta ja kysyi: "Miksi 
syötte valkoista leipää?" (tämä teekkari sattui syömään ranskista) "No kun on nä1kä", vastasi teekkari 
kysymyksen yllättämänä. Kun vastaus sitten tulkattiin Mikojanille oli seurauksena todellinen 
naurupommi Servissä ja turha virallisuus oli tipotiessään. Teekkari oli antanut selvän vastauksen 
selvään kysymykseen. Kun seurue sitten poitui Servistä, yritin saada Mikojanin nostamaan sitä 
maagillista kiveä, joka oli auton kardaaninivelen avulla juotettu kiinni kallion reunalle. Se liikkui 
vaikka mihin suuntaan, mutta ei irronnut. Vieraamme ilmeisesti aavisti, että siinä oli koira haudattuna 
eikä ryhtynyt turhaan änkeämään kiveä, kuten niin monet ennen häntä ja hänen jälkeensä.
