
Teknillisen Korkeakoulun päärakennus Otaniemessä on todella kuin joku USA:n Pentagon pitkien ja 
mutkittelevien käytävien risteillessä sen uumenissa. Todellinen labyrintti se kuitenkin oli ensimmäisen 
lukukauden alkaessa, kun osa talosta otettiin käyttöön lopun ollessa vielä rakennustyömaana. Tilapäisin 
väliseinin ja lukituin ovin olivat nämä kaksi osaa erotettu toisistaan. Sattuipa kerran, että 
kuljeskellessani sen valmiin osan käytävällä, tuli kiireisin askelin vastaani TKK:n silloinen rehtori, 
prof. Jaakko Rahola. Silminnähtävästi helpottuneena tapaamisestamme hän lausahti: "Kuule. Mita 
kautta täältä oikein pääseekään ulos?" Opastaessani rehtorin ulos "vapauteen" en malttanut olla 
heittämättä huulta: "Oli sentään onni, että kohtasimme. Muussa tapauksessa olisi huomisen 
aamulehden pääuutinen saattanut sisältää seuraavan dramaattisen otsakkeen: "Eilen poistui uuteen 
korkeakouluunsa Teknillisen Korkeakoulun rehtori Jaakko Rahola - kadoten tietymättömiin."