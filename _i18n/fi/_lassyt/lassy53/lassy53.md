


    
# 53. Servin Mökin varkaiden huono onni

Ravintola Servin Mökki oli aikoinaan luultavasti maamme parhaiten suojattuja paikkoja varkaita 
vastaan. Kun se siellä seisoi ypö yksin metsän siimeksessä yön hiljaiset tunnit, niin on selvä, että se 
kiinnitti "alansa ammattimiesten" huomiota. Ryhdyimme vastatoimiin. Asensimme mökkiin "Super 
Maagilliset" hälytyslaitteet. Nämä olivat kaikessa yksinkertaisuudessaan jokaiseen mökin sisäoveen 
saranapuolelle asennetut heikkovirtakytkimet, jotka kaikki yhdessä muodostivat virtapiirin. Niin kauan 
kuin jokainen ovi oli kiinni olivat kaikki kytkimet myös kiinni ja virtapiiri suljettuna. Tämän piirin 
kautta kulki virta huoltotalomme kellarissa olevaan kontaktoriin pitäen sen yllä. Jos jotakin ovea 
liikautettiin, virtapiiri katkesi, kontaktori putosi ja minä sekä neljä huoltomiestä saimme samanaikaisen 
hälytyksen asuntoihimme. Olimme muutamassa minuutissa paikalla, yksi huoltomies mökin jokaisella 
puolella ja sen jälkeen astuin minä Smith Wesson kädessä avaimellani ovesta sisään. Yllätys oli aina 
täydellinen. Joskus nappasimme nuoria aloittelijoita, joskus rutineerattuja ammattikonnia. Jokaisella oli 
sama kysymys. Mistä hata to tiesitte tulla tonne. Emme kertoneet.

Viisitoista (sanoo 15) kertaa torjuimme Servin Mökin historian aikana rosmojen hyökkäykset näiden 
teknillisten ihmelaitteittemme avulla. Espoon poliisin tehtaväksi jäi vain tulla korjaamaan pois meidän 
"saaliimme". Eräänä yönä jopa kaksi kertaa. Tuona yönä hälytti ensin siinä kahden maissa. 
Nappasimme miehen ja peitimme tilapaisesti hänen särkemänsä ikkunan naulaamalla siihen 
vaneerilevyn. Tunnin kuluttua hälytti jälleen. Minä ja neljä huoltomiestä pidimme kokouksen 
huoltotalon portaassa, jossa kaikki asuimme. Olimme sitä mieltä, että nyt varmaan tuli vain 
jonkunlainen teknillinen vika, joka hälytti. Mutta koska yö jo muutenkin oli pilalla, niin päätimme 
periaatteen vuoksi mennä katsomaan. Naulaamamme vaneeri oli paikoillaan ja kaikki muukin tuntui 
ok:lta. Haravoimme kuitenkin vielä kerran mökin sisätilat nurkasta nurkkaan mitään löytämättä. Juuri 
kun olimme poistumassa keittiöstä potkaisi huoltomies Martti Turunen kumoon kaksi toisiaan vastaan 
nojannutta lattiarallia hihkaisten puolileikillään: "Ei kai nyt sitä tuolla ketään makaa." - Ja siellä hän se 
makasikin. Toinen konna.

Hän selvisi tuossa piilopaikassa ensimmäisestä hälytyksesta. Lähti uudelleen liikkeelle ja aiheutti 
uuden hälytyksen. Mies todella pihisi pettymyksestä. Lähti kuitenkin kiltisti mukaamme. Eräs 
ensimmäisistä kiinnijoutuneista kirjoitti minulle Kakolasta oikei kirjeen tiedustellen hälytyslaitteiden 
sijaintia. En tullut kertoneeksi. Kirjeen valokopio on poliisiopiston arkistossa kuriositeettina.

Vielä muistuu mieleeni eräs kesäinen tilanne kun vain minä ja huoltomies Esko Mantylä olimme 
paikalla. Muut olivat vuosilomillaan. Kun havaitsimme erään mökin takana olevan pienen ikkunan 
olevan nurkasta rikki ja koko ikkunan säpeistään sisäpuolelta irti, tiesimme sisällä olevan jonkun tai 
joitakin. Varmuuden vuoksi käskin Mäntulän hiipiä pois ja hälyttää Otaniemen poliisi. Itse 
maastouduin kyseisen ikkunan läheisyyteen. Varsin nopeasti saapuivatkin poliisit paikalle auton 
sireenit ulvoen. Ja nyt tapahtui kuin villissä lännessä ikään. Sireenien ulvonnan kuultuaan varkaat, joita 
oli kaksi, ryntäsivät ulospäin samaa tietä kuin olivat tulleetkin. Ei siinä ollut enään aika yläsaranoistaan 
roikkuvan ruudun avaamiseen vaan sankari syöksyi läpi ruudun ja rähmälleen nurmikkoon. Kului pari 
sekunttia ja toinen lensi samaa tietä hänen selkäänsä. Kun poliisit sitten vuorostaan syöksyivat nurkan 
takaa esille sanoivat he myöhemmin, että näky oli jossakin määrin kammoittava. Teekkarikylän 
arvokas johtaja seisoo pistooli kädessään ja hänen edessään kieriskelee nurmikolla kaksi miestä otsat 
verissä. Tullessaan läpi ruutujen sai kumpikin urhoista lieviä verinaarmuja kasvoihin ja käsiin.
