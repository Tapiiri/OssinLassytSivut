


    
# 35. Kätilökongressi

Sarjassa kokouksia Teekkarikylässä on ehdottomasti mainittava eraanä kesänä siellä pidetty 
pohjoismainen kätilökongressi. Sattui niin somasti, että heidän kongressinsa aikana eräs teekkarin 
rouva synnytti pojan kätilö-opistolla ja eräs toinen naisten klinikalla tytön. Kun mainitsin kätilöliiton 
puheenjohtajalle tästä teekkarien kunnianosoituksesta heidän arvokasta työtään kohtaan, improvisoi 
puheenjohtaja heti kaksi pohjoismaista delegaatiota, jotka kävivät tervehtimassä kumpaakin äitiä 
lapsineen. Tämän kätilökongressin opetuselokuvana oli ranskalainen värikuva "kivuttomasta 
synnyttämisestä". Kun Otaniemessä ei sattunut olemaan paikalla muita, jouduin minä käyttämään 16 
mm:n projektoria rakennusosaston auditoriossa. Siis minä yksin ja ympärillä 400 kätilöä. Kun filmi 
sitten oli näytetty ja valot salissa syttyivat, kääntyi puheenjohtaja etupenkissä ympäri, katsoi minuun 
takana projektorin vieressä olevaan ja lausui: "Mitenkäs sen johtaja Törrösen nenä on noin vaaleaksi 
mennyt." Ja taisi todella olla mennyt. Olipa todella siitä filmistä leikki kaukana. Mutta se äiti se senkun 
hymyili vaan. Kongressin aikana muuten ilmestyi Teekkarikylään tuo reijällä varustettu kivinen patsas, 
joka siellä tänäkin päivänä on. Se on salaseura "Luolamiesten" ensimmäinen aktiviteetti. Patsasta 
kommentoivat kätilöt lakoonisesti sanomalla, että "helppoa olisi, jos tuollainen olisi."
