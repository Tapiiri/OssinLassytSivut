
Vanhan kunniakkaan Polin historiaan liittyy lähtemättömästi kaikkien 1930-60 opiskelleiden 
teekkareiden hyvin muistama talonmies Onni Vaara. Kolme vuosikymmentä palveli hän siellä "Polin 
tummien kattojen alla" polysteekkareita hellittämättömällä ahkeruudella, taidolla ja ennen kaikkea 
kärsivällisyydellä. Hän jos kukaan olisi voinut kertoa lukemattomia tositarinoita "vanhan hyvän ajan" 
teekkaritouhuista. Mutta hän ei ole enää näitä kertomassa. Toimittuaan vielä muutamia vuosia 
Teekkarikylässä pääsi hän hyvin ansaitsemalleen eläkkeelle ja ennätti ennen kuolemaansa joitakin 
vuosia seurailla Retuperällä olevasta asunnostaan käsin "Myöhempien aikojen tapahtumia". Olkoon 
seuraava tositarina todistamassa Onni Vaaran "teekkaroitumista" pitkän palveluskautensa aikana.

Kun aikaisemmin kerrottu Toronton yliopiston teekkaridelegaatio vieraili Otaniemessa, istuttivat he 
lahtöhetkellään muistoksi käynnistään TKY 3:n eteen kansallispuunsa vaahteran. Jostain syystä tuo 
alkuperäinen puu alkoi kuitenkin surkastua ja kellastua. Tulin harmitelleeksi myös Onni Vaaralle asiaa, 
- ja miten ollakaan. Eräänä aamuna totesin ihmeekseni, että vaahtera oli jälleen kaunis ja vihreä. 
"Asiasta kuultuna" sanoi Onni Vaara minulle rauhalliseen tapaansa, että hän vaihtoi huonokuntoisen 
vaahteran uuteen" yöllä ja niin nopeasti ettei kukaan ennättänyt sitä huomata". Ja hyväpä olikin tämä 
Vaaran papan istuttama vaahtera laadultaan, sillä ainakin vielä syksyllä -81 se kasvoi mahtavana ja 
tuuheana paikallaan. Tekisi mieleni kutsua tätä puuta "Onni Vaaran kanadalaisvaahteraksi". Voin vain 
kuvitella kuinka suuri ja mahtava se onkaan Teekkarikylän 100-vuotisjuhlassa 13. 5. 2052.