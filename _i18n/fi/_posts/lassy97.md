
---
title: Ossin Lässyt
author: Ossi Törrönen
---

    
# 97. Servin Maija yritti pönkittää puliukkoa oikealle tielle
Kun Otaniemen Kappelia rakennettiin, oli työporukassa eräs sekatyömies, joka oli niitä lavean väylän 
kulkijoita ja kuljeskeli työajan ulkopuolella paikkaseudulla "kai hiukkasen horjuen". Servin Maija, joka 
kulkukissojen lisäksi oli muittenkin heikkojen ja sortuneiden ystävä, otti miekkosen äidilliseen 
suojelukseensa alkaen paasata parannuksen sanomaa. Ja toden totta. Kun kappeli oli valmis ja 
työmiehet poistuneet, saapui tämä Maijan suojatti eräänä päivänä Servin Mökille mitä tyylikkäimmin 
vaatettuna, kasvot terveyttä ja onnea uhkuvana ja valtava ruusupuska kädessään. Sen hän ojensi Servin 
Maijalle kiittäen siitä, että tämä oli hänet nostanut jaloilleen pois "synnistä ja saastasta". Erikoisen 
onnellinen hiin lausui olevansa siitä, että oli nyt kohdannut elämänsä naisen, jonka luokse hän sitten jo 
kiiruhtikin jättäen Maijan ja minut iloisena hämmistelemään moista valtavaa muutosta. - Kului pari 
kuukautta ja miekkonen laahautui vielä kerran Maijan luokse entisessä ränsistyneessä ja viinalle
lemuavassa kunnossa. Ei se nainen ollutkaan sen arvoinen", viestitti miekkonen Maijalle
kohtaloaan ja laahusti pois, mihin lie.
