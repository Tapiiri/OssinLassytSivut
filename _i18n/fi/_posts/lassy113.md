
---
title: Ossin Lässyt
author: Ossi Törrönen
---

    
# 113. DIPOLI -nimen synty

Kun TKY:n virallisissa piireissä syksystä 1959 alkaen alettiin touhuta uutta ylioppilaskuntataloa Otaniemeen, aloin minä 
puolileikilläni lässyttää sanaa Dipoli eli toinen Poli Lönnrotinkadun varrella seisovan ensimmäisen Polin eli Monopolin 
rinnalla. Miten ollakaan, tarttui tämä sana niin tiukasti teekkarikansan kitalakiin, että kun sitten myöhemmin julistettiin 
oikein kilpailu talon virallisen nimen keksimiseksi, ei siitä enää ollut apua. Nimi Dipoli jäi pysyväksi. Sen sijaan TF:lle 
tyrkyttämäni nimi Tripolis ei tehnyt kauppaansa huolimatta siitä, että heidän Urdskjällar on kolmas polyteekkareitten 
rakennuttama hupihuoneisto.

