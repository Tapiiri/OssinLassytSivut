
---
title: Ossin Lässyt
author: Ossi Törrönen
---

    
# 152. Viimeinen ilmastoitu huone B 99 = johti suoraan ulos 
Vuodesta vuoteen jatkui syksyllä sama ruljanssi kylän toimistossa. Inna ja Eeva jakelivat karsintakurssin läpäisseille 
huoneita ja selvää selvemmin ne aina loppuivat kesken. Eräänä syksynä teimme sen "tuhman jäynän", että panimme 
TKY III:n A-B -käytävältä kolmosen viheriölle johtavan oven sisäpuolelle lapun B 99. Kun sitten viimeinen oikea 
huone oli annettu, sai seuraava phuksi -raukka Innalta lapun B 99 maininnalla, että se on erittäin valoisa ja 
täydellisellä ilmastoinnilla varustettu. Uhri syöksyi ko. oven eteen, avasi sen - ja joutui viheriölle. Katselimme 
ikkunasta uhrin ilmettä, menimme perässä ja annoimme hänelle kuitenkin oikean vuodepaikan oikeasta huoneesta. 

