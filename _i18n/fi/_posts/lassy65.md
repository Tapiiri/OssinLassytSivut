
---
title: Ossin Lässyt
author: Ossi Törrönen
---

    
# 65. Ihmeitä tekevä lähde atomiluolassa

Otaniemen atomiluolasta oli meille sen monivuotisen rakentamisen aikana monenlaista hupia ja 
"hyötyä". Siellä oli jonkun aikaa myös pieni luolajärvi, noin aarin kokoinen ja vettä pari kolme rnetria. 
Olivat taas kerran THS:n edustajat Tukholmasta meillä kylässä. Heidätkin raahattiin luolan uumeniin ja 
lopuksi tuon luolajärven rannalle myrskylyhtyjen aavemaiseen hämärään. Mitään sähkövalaistusta ei 
ollut. Selostimme vieraille, että tämä oli maailman ainoa tunnettu maanalainen toivomusten lähde. 
Väitteemme tueksi yksi meikäläisistä heitti vasemman olkansa yli veteen kolikon ja lausui 
toivomuksenaan: "Jag ville gärna ha en flaska öl". Kului tuokio. Lähde alkoi omituisesti poreilla ja  - 
hetken kuluttua nousi sieltä hirveännäköinen olio, mikä lie veden ikuturso, sylissään ei suinkaan en 
flaska vaan kokonainen korillinen olutta. Taas kerran oli sammakkomies asialla hoitaen shown 
taitavasti. Hän oli kytiksellä luolan hämärässä ja valui sieltä toivomuksen kuultuaan veden alle, jossa 
kori odotti.
