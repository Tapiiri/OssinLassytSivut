
---
title: Ossin Lässyt
author: Ossi Törrönen
---

    
# 132. Tinteron valmistujaiset kestivät pari viikkoa

Ja kun sitten valmistuttiin, niin sitä piti tietenkin juhlia, niin että ainakin oma solu, oma sarvi, oma linna ja mikäli mahdollista 
koko kylä totesi. Niinpä kun herrasmiessarven 3 C:n ylimmässä solussa (itse asuin perheineni puoli kerrosta alempana) 
asunut Antero Tiilikka eli Tintero (vert. Tintero Aalikka) valmistui, niin tämä loppuprosessi kesti noin kaksi viikkoa. Mutta 
herrasmies kun oli, niin Tintero oli huolissaan myös perheeni kotirauhasta. Kovimman käymisyön aikana Tintero sitten 
uskollisesti keskim. kahden tunnin väliajoin soitti ovikelloani ja kun horjuin unipöpperöissä avaamaan, hän joka kerta kysyi: 
"Ei kai tämä minun valmistumisseremonia nyt vain mitenkään häiritse? Jos häiritsee, niin ainoa keino on lisätä viina-
annoksia." Tämä ainoa keino vaikutti kyllä vasta aamulla kello kahdeksan, kun äitee ja minä poistuimme töihin. Mutta oli 
Tintero ainakin yrittänyt. Sitä ei sovi kieltää.

